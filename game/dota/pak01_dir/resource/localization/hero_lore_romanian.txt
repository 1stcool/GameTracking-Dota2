"hero_lore"
{
	"npc_dota_hero_antimage_bio"		"Călugării din Turstarkuri au privit văile aspre aflate sub mănăstirea lor de pe munte, pe măsură ce val după val de invadatori au măturat regatele de sub ei. Ascetici și pragmatici, călugării au rămas deasupra conflictelor cotidiene în izolata lor mănăstire astrală, înfășurați în mediație ce nu cunoaștea zei sau elemente de magie. Apoi a venit Legiunea Zeului Mort, luptători cu scopul sinistru de a înlocui toate credințele locale cu nihilismul otrăvitor al Zeului Neviu al lor. De pe pământuri care nu cunoscuseră decât sângele și lupta timp de o mie de ani, au smuls sufletele și oasele a nenumărate legiuni căzute și le-au asmuțit asupra Turstarkuri. Mănăstirea a rezistat de abia două săptămâni în fața asaltului, iar puținii călugări care s-au deranjat să iasă din meditația lor au crezut că invadatorii sunt doar viziuni demonice trimise pentru a îi distrage de la meditație. Au murit unde erau așezați, pe pernele lor de mătase. Doar un singur tânăr a supraviețuit--un pelerin care a venit ca ucenic, căutând înțelepciune, dar încă nu fusese admis în mănăstire. A privit îngrozit cum călugării cărora le-a servit ceai și urzici au fost măcelăriți, apoi înviați pentru a intra în rândurile preoțimii Zeului Mort. Cu nimic altceva înafară de câteva manuscrise dogmatice prețuite din Turstarkuri, s-a furișat spre relativa siguranță a altor pământuri, jurând nu doar să îi anihileze pe uzanții magiei Zeului Mort--ci să pună capăt magiei în întregime. "
	"npc_dota_hero_queenofpain_bio"		"Regele Ecclesiant din Elze are o dorință arzătoare pentru durere--durere interzisă. Într-o ipostază mai puțin proeminantă politic, astfel de dorințe pot fi considerate imprudente, dar pentru un rege ca el, să satisfacă astfel de dorințe ar fi pus în pericol chiar Tronul Divin. Astfel acesta s-a întors în temnița sa plină de demonologi, promițând libertate oricui ar putea invoca un succubus și să o lege de sine, slujindu-l. Creatura care a fost chemată, Akasha fiind numele ei, i-a aratat atâtea torturi, regele numind-o asftel Secret Queen și a început astfel să își piardă tot timpul suportând torturile ei--eventual lăsând baltă toate responsabilitațile în favoarea obținerii plăcerii din durerea pe care doar ea o putea produce. Queen of Pain putea să-l aducă aproape de moarte, dar aceasta era legată de rune, neavând voie să-l omoare. Nebăgarea de seamă a regelui a provocat în final o răscoală. Acesta a fost târât din camera sa și aruncat din Tower of Invocations și în momentul morții sale, Queen of Pain a fost eliberată în lume, fără a fi servitoarea nimanui--liberă să-și folosească tortura pe cine voia de cuviință."
	"npc_dota_hero_lina_bio"		"Rivalitatea dintre surorile vitrege Lina the Slayer şi Rylai, sau Crystal Maiden, devenise legendară în zona temperată, unde cele două şi-au petrecut tumultoasa copilărie. În timp ce mezina Crystal era sinceră și naivă, ca orice copil de vârsta ei, Lina se afla mereu în avantaj, căci firea ei vulcanică era temperată prin inteligență și chibzuință. Depășiți de personalitățile total opuse ale celor două fiice, părinții lor au fost nevoiți să se mute dintr-o casă în alta de 6 ori - una dintre locuințe a fost distrusă de foc și o alta de ger. Nicicum viața lor nu era mai ușoară. Într-un final, părinții și-au dat seama că cea mai bună soluție este separarea celor două fiice. Lina, fata cea mare, a fost trimisă în sud, în dogoritorul Deșert Misrule, ca să crească în casa unei mătuși răbdătoare. Climatul acela i-a fost prielnic, iar sosirea ei în Deșertul Misrule a făcut o impresie bună în rândurile localnicilor moleșiți. Cel puțin un pețitor a plecat cu degetele fripte sau cu sprâncenele arse. Lina le-a retezat avansurile în propriul ei stil. Ea este mândră și încrezătoare și nimic nu-i poate domoli înflăcărarea."
	"npc_dota_hero_mirana_bio"		"Născută într-o familie regală, o prinţesă de sânge ce urmează să fie pe Tronul Solar, Mirana a cedat cu bună voinţă orice drept asupra pământului plictisitor sau titluri când s-a dedicat complet în serviciul lui Selemene, Zeiţa Lunii. Cunoscută de atunci ca şi Princess of the Moon, Mirana stă la pândă în Pădurile Nightsilver căutând pe oricine doreşte să braconeze lotusul sacru luminos din lacurile păstrătoare ale Zeiţei. Călărind pe animalul său felin imens, ea este pregătită, mândră şi neînfricată, în ritm cu fazele lunii şi rotirea constilaţiilor mai mari. Arcul ei, încrustat cu fragmente ascuţite de minereu lunar, extrage din puterea lunii pentru a-şi pregăti săgeţile de lumină."
	"npc_dota_hero_life_stealer_bio"		"În catacombele din Devarque, un vrăjitor răzbunător zace încătuşat, plănuindu-şi evadarea. Şi-a împărţit celula cu o creatură trăncănitoare cunoscută ca N'aix, un hoţ blestemat de către Consiliul Scârnav cu longevitate, astfel încât sentinţa sa pe viaţă pentru furt şi vorbe rele să fie cât mai pedepsitoare cu putinţă. Peste ani, lanţurile i-au corodat, împreună cu sănătatea mentală; N'aix nu mai are nicio amintire despre viaţa sa trecută şi nu a mai visat despre evadare. Văzând vasul perfect pentru scăparea sa, vrăjitorul a ţesut o vrajă de Infestare şi şi-a aruncat proprie forţă vitală în corpul lui N'aix, intenţionând să-l facă pe N'aix să se sacrifice într-o frenezie violentă în timp ce vrăjitorul se întorcea în corpul său şi să se strecoare neobservat. Dar, vrăjitorul şi-a găsit mintea cuprinsă într-un vortex al nebuniei atât de puternic încât i s-au zădărnicit planurile şi şi-a zdruncinat  voinţa. Readus în simţiri de către infuzia bruscă de viaţă proaspătă, N'aix s-a trezit din coşmarul său al nebuniei şi a ascultat vocea fără trup care îi umplea craniul, care avea un singur gând: Să evadeze. În acel moment Lifestealer s-a născut. Creatura şi-a aruncat mintea în soldaţii şi gardienii catacombei, obligându-i să deschidă lacăte şi să-şi taie companionii, deschizând o cale lipsită de obstacole către libertate în timp ce se hrănea cu vieţile lor. Lifestealer încă poartă cătuşele stricate ca un avertisment că nimeni nu-l va ţine, dar în interior rămâne un prizonier. Două minţi inhabitează o singură figură-- o creatură fără nume cu o inteligenţă malefică, şi Maestrul a cărui voce se preface că o ascultă."
	"npc_dota_hero_furion_bio"		"Când Verodicia, Zeiţa Pădurii, a terminat umplerea spaţiilor verzi, plantarea spiritul încolăcit în sămânţă, aducerea apelor îngemănate din adâncurile pietrelor, facerea soarelui să-şi jure întreaga atenţie asupra lucrurilor crescânde, ea şi-a dat seama că timpul ei şi-a atins limita, şi ca una dintre frunzele a căror soartă este imprimată în sămânţă, ea ar cădea fără să vadă fructele visului ei. A îndurerat-o să-şi lase lumea lipsindă, pentru vlăstarii care nici nu au crăpat solul--şi ar fi fost fragezi şi vulnerabili în faţa oricărui rău. Ea a găsit în punguţa sa cu seminţe o ultimă sămânţă pe care a uitat s-o cultiveze. Ea a rostit un singur cuvânt semiţei şi a înghiţit-o în timp ce a căzut. Corpul ei vast s-a descompus în timpul iernii lungi, devenind humus care va hrăni sămânţa primăvara. Şi din dimineaţa echinopţiului de primăvară, înainte ca toată pădurea să înceapă să se trezească, ultima sămânţă s-a maturat şi a crăpat. Din ea a ieşit Nature's Prophet, Nature's Prophet, înfrunzit, înţelept şi puternic, posedând puterea lui Verodicia de a vedea unde e nevoie de acesta mai mult în apărarea spaţiilor verzi--şi oricine care poate să fie destul de norocos să-i spună aliat."
	"npc_dota_hero_windrunner_bio"		"Pădurile vestice îşi apără temeinic secretele. Unul dintre acestea este Lyralei, maestrul arcaş al pădurii şi fina preferată a Vântului. Cunoscută acum ca Windranger, familia lui Lyralei a fost ucisă în timpul unei furtuni, chiar în noaptea naşterii copilei -- o vijelie a măturat casa părintească şi toate lucrurile s-au împrăştiat care-ncotro, luate de vânt. Doar micuţa abia născută a supravieţuit în tot acel câmp al morţii şi-al distrugerii. În liniştea asurzitoare aşternută după furtună, Vântul a auzit strigătele bebeluşului aflat în iarbă. Ce norocoasă! I-a fost milă de copilă, a ridicat-o pe aripile sale până la cer şi a purtat-o într-un sat vecin, unde a lăsat-o în pragul unei case. În anii care au urmat, Vântul i-a fost mereu aproape - o vizita ocazional, privind-o de la distanţă în timp ce ea îşi îmbunătăţea abilităţile. Acum, după mulţi ani de antrenament, săgeţile lui Windranger sunt trase direct la ţintă, iar viteza ei de mişcare este orbitoare, de parcă Vântul ar arunca-o dindărăt. Ea îşi nimiceşte duşmanii cu o ploaie de săgeţi. Aproape că a ajuns o forţă a naturii."
	"npc_dota_hero_lion_bio"		"Odinioară maestru incontestabil al artei vrăjitoriei şi membru al ordinului Demon Witch, Lion şi-a câştigat faima printre semeni luptând de partea luminii şi dreptăţii. Dar linguşirea corupe... Având puteri depăşite numai de ambiţia sa, vrăjitorul a fost sedus de un demon şi transformat în necurat - şi-a vândut sufletul pentru glorie. După o serie de crime oribile, care i-au întinat sufletul, vrăjitorul convertit a fost abandonat. Demonul l-a trădat, încheiind gheşefturi mai bune cu inamicii săi. Furia lui Lion a fost fără margini - l-a urmărit pe demon până în măruntaiele iadului şi l-a măcelărit, rupându-i fiecare membru şi luând, ca amintire, unul dintre braţe. Dar toate aveau să aibă un preţ. Lion a rămas transfigurat după luptă, trupul său fiind transformat în ceva de nerecunoscut. S-a ridicat din iad ca încarnare a furiei, ucigându-i chiar şi pe aceia care-i spuneau odinioară \"maestru\" şi aducând prăpăd peste tot în calea lui, în locurile unde cândva era cel mai respectat vrăjitor. A rămas singurul supravieţuitor al tradiţiei Demon Witch, iar cei care se autodenumesc acoliţi sau studenţi vor fi în curând uşuraţi de mana şi purtaţi spre alte locuri, de cele mai slabe rafale de vânt."
	"npc_dota_hero_vengefulspirit_bio"		"Chiar și cel mai reținut Skywrath este o creatură cu un temperament dificil, cu înclinație naturală spre a se răzbuna chiar și pentru cea mai mică insultă. Dar Vengeful Spirit este esența răzbunării. Odată un mândru și sălbatic urmaș al Skywrath, Shendelzare a fost prima în succesiunea pentru Ghastly Eyrie până când trădarea unei surori de-a sa i-a răpit dreptul din naștere. Prinsă în plasa unui asasin, Shendelzare a reușit să se elibereze sacrificându-și aripile, șchiopătând în umilința supremă: pe jos. Cu aripile rupte, a știut că Skywrath nu aveau să o primească ca și conducător; iar în cel mai înalt cuib din Eyrie, accesibil doar prin zbor înaripat, sora sa era intangibilă. Nevrând să trăiască ca un infirm ce nu poate zbura și dorind răzbunarea mai presus decât puterea pământească, prințesa căzută a făcut un pact cu zeița  Scree'auk: Și-a cedat corpul distrus pentru o formă neperisabilă de energie spirituală capabilă să creeze mari pagube în lumea materială. Chiar dacă va petrece eternitatea fără a putea zbura, ea va avea parte de răzbunare."
	"npc_dota_hero_witch_doctor_bio"		"O siluetă slăbănoagă, dar fibroasă, cu membre şi trăsături inegale, înaintează cu un mers bizar pe câmpul de luptă în căutarea acelui punct slab unde talentele sale pot face cel mai mult bine şi cel mai mult rău. Fie că-i ruptă din încheieturi sau pur şi simplu malformată, acestei creaturi nu i se poate nega puterea. Un toiag lung loveşte pământul, în timp ce Zharvakko, Witch Doctorul, avansează cu arsenalul său de amulete, blesteme şi vrăji. Este un trup care a acaparat cunoştinţe magice - pe care le-a învăţat şi perfecţionat pe parcursul mai multor vieţi duse în ţinuturile muntoase de pe insula Arktura. Ele îi sunt acum folositoare - le utilizează cu precizie împotriva inamicilor săi. Zharvakko poate fi prietenul tău cel mai bun sau cel mai oribil duşman--vindecând aliaţii şi nenorocindu-i pe toţi cei care i se opun."
	"npc_dota_hero_leshrac_bio"		"Leshrac, Tormented Soul, este o entitate ruptă din inima naturii, o ființă liminală care există parțial într-o dimenisune, parțial în alta. Inteligența sa copleșitoare îl face să nu poată ignora niciun moment oroarea agonizantă din inima întregii creații. Un mare filozof a văzut odată adevărata însemnătate a existenței și a explorat adâncimile naturii împreună cu bântuitele Chronoptic Crystals și a fost schimbat pentru totdeauna de misterele hidoase care i-au fost dezvăluite. Cele mai întunecate adâncuri ale cunoștiințelor sale sunt luminate acum numai de strălucirea capricioasă a aroganței lui. Precum alte personaje ale naturii, și el este complet legat de natură. Dar în cazul lui Leshrac, natura este sinistră și infectă. El vede adevărul malefic al realității și nu are nevoie de cei care cred că Universul rezervă o răsplată specială pentru ființele cu bunăvoință."
	"npc_dota_hero_juggernaut_bio"		"Nimeni nu a văzut vreodată faţa ascunsă de sub masca lui Yurnero, Juggernautul. Există doar o speculaţie faptul că are una. Pentru sfidarea unui lord corupt, Yurnero a fost exilat de pe străvechea Insulă a Măştilor--o pedeapsă ce i-a salvat viaţa. Insula a dispărut cu puţin timp după sub valuri într-o noapte de magie răzbunătoare. El singur rămâne să continue lunga tradiţie Juggernaut a Insulei, una de ritual şi joc de spadă. Ultimul practicant al artei, încrederea şi curajul lui Yurnero sunt rezultatul antrenamentului neîncetat; jocul său de spadă inventiv dovedeşte faptul că el nu s-a oprit niciodată din a se provoca pe sine însuşi. Totuşi, motivele sale sunt la fel de greu de citit ca şi expresia sa. Pentru un erou ce a pierdut totul de două ori, el luptă ca şi cum victoria este o concluzie neatinsă."
	"npc_dota_hero_pudge_bio"		"Pe Câmpurile Carnajului Nesfârşit, departe în sudul Quoidge, o figură corpolentă munceşte neîncetat prin noapte--dezmembrând, eviscerând, adunând membrele şi măruntaiele celor căzuţi astfel încât câmpul de bătălie să fie curat până la răsărit. În tărâmul său blestemat, nimic nu poate să se descompună sau să putrezească; niciun cadavru nu se poate întoarce vreodată în pămânrul de unde a venit, nu contează cât de adânc sapi mormântul. Plin de stoluri de păsări sacrofage care au nevoie de acesta să le taie carnea în bucăţi mici, Pudge, Butcherul, îşi îmbunătăţeşte abilităţile cu lame ce devin mai ascuţite cu cât le foloseşte mai mult. Fâs, fâs, pleosc. Carnea cade de pe os; tendoane şi ligamente se despart ca hârtia udă. Şi în timp ce acesta a avut mereu o preferinţă pentru măcelărie, peste ani, Pudge a evoluat un gust pentru produsele secundare ale acestuia de asemenea. Începând cu bucată de muşchi aici, o gură de sânge acolo...înainte ca după să-şi arunce fălcile adânc în trunchiurile cele mai dure, precum un câine ce ronţăie cârpe. Chiar şi cei care nu se tem de Spintecător, se tem de Butcher."
	"npc_dota_hero_bane_bio"		"Când zeii au coşmaruri, Bane Elemental este cel care le provoacă. Numit şi Atropos, Bane s-a născut din terorile din miez de noapte ale zeiţei Nyctasha. O forţă terifiantă prea greu de ţinut în adormire, el a ieşit din somnul Nyctashei, s-a hrănit cu nemurirea ei şi şi-a luat forma vaporoasă din sângele ei tuciuriu. El este esenţa fricii însăşi. Muritorii care îi aud vocea aud, de fapt, cele mai adânci secrete ale lor şoptite la ureche. El profită de frica ascunsă în inima fiecărui Erou. Veghea nu îi protejează de sângele negru, ca de smoală, al lui Bane, care curge necontenit şi-i ţine pe duşmani prinşi în coşmaruri. În prezenţa lui Bane, fiecare Erou îşi aduce aminte să se teamă de întuneric."
	"npc_dota_hero_earthshaker_bio"		"Ca un golem sau gargui, Earthshaker a fost unul cu pământul, dar acum se plimbă liber deasupra lui. Spre deosebire de alte entităţi, el a fost creat prin propria sa voinţă şi nu slujeşte niciun maestru. În somnul fără sfârşit, blocat într-un filon de piatră, el şi-a dat seama de viaţa care se desfăşoară liberă deasupra sa. Astfel a devenit curios. În timpul unor seisme, vârfurile Nishai s-au cutremurat şi au declanşat avalanşe, modificând cursurile râurilor şi transformând văile mici în crăpături abisale. Când pământul a încetat în sfârşit să se mai zgâlţâie, Earthshaker s-a ridicat din ţărână, aruncând bolovanii uriaşi din calea sa de parcă ar fi fost nişte pietricele. Şi-a luat forma unei creaturi muritoare şi s-a autodenumit Raigor Stonehoof. Acum poate sângera şi respira şi poate muri. Dar spiritul său e încă unul al pământului; puterea sa este ascunsă într-un totem magic de care nu se desparte niciodată. Şi în ziua în care se va întoarce în ţărână, pământul îl va întâmpina ca pe un fiu risipitor."
	"npc_dota_hero_sand_king_bio"		"Nisipurile din Scintillant Waste sunt vii și conștiente--tot deșertul vast vorbește cu sine însuși, cugetând gânduri care pot fi concepute doar de așa o imensitate. Dar când are nevoie să găsească o formă pentru a comunica cu cei cu viziune mai limitată, eliberează un fragment din sine, și umple o carapace din armură magică, creată de către vicleanul Djinn din Qaldin. Această identitate esențială își spune Crixalis, însemnând 'Suflet al Nisipului,' dar alții o cunosc ca și Sand King. Sand King ia forma unei arahnide uriașe, inspirată de locuitorii mici, dar ubicvitari ai Scintillant Waste; iar asta este într-adevăr o expresie exterioară a naturii sale feroce. Gardian, luptător, ambasador--Sand King este toate acestea, inseparabil de deșertul nesfârșit ce i-a dat viață."
	"npc_dota_hero_nevermore_bio"		"Se spune că Nevermore the Shadow Fiend are sufletul unui poet şi, de fapt, are mii de suflete. De-a lungul anilor, el a pretins sufletele poeților, preoților, împăraților, cerșetorilor, sclavilor, filozofilor, criminalilor și (firește) ale eroilor; niciun tip de suflet nu îi scapă. Nu se știe ce face cu ele. Nimeni nu a pătruns vreodată în Abisul din care Nevermore se întinde ca un pește prădător de printre roci astrale. Le devorează una după alta? Le încalecă prin încăperile templelor înspăimântătoare sau le va ţine închise într-o mare de suflete? Este el doar o simplă marionetă împinsă prin fisura dimensională de un păpușar demonic? Atât de netrebnică şi de intensă este aura lui întunecată încât nicio minte rațională nu o poate străpunge. Desigur, dacă îţi doreşti cu adevărat să știi unde se duc sufletele furate, există o singură cale de a afla: adaugă-ți sufletul la colecția lui Nevermore. Sau doar asteaptă-l."
	"npc_dota_hero_sven_bio"		"Sven este fiul bastard născut dintr-un Cavaler de Veghe şi Pallid Meranth. A crescut în Ruinele Malului Întunecat, până când tatăl său a fost executat pentru încălcarea Codexului de Veghe, iar mama sa izgonită de către rasa sălbatică din care provenea; astfel Sven a învăţat că onoarea nu se regăsește într-o ordine socială, ci doar în propria persoană. După ce a îngrijit-o pe mama sa aflată pe patul de moarte, Sven şi-a oferit serviciile, ca novice, ordinului Cavalerilor de Veghe, fără a-şi divulga însă adevărata identitate. Timp de 13 ani a studiat la școala tatălui său, urmând regulile acelea stricte şi învăţând că propria sa existență este... o ruşine. Apoi, în ziua care ar fi trebuit să își depună jurământul, a înşfăcat Lama Proscrisă, a sfărâmat Casca Sacră și a ars Codexul în Flacăra Sfântă. A părăsit Cetatea de Veghe pentru todeauna, urmându-și propriul cod... până la ultima rună strictă. A rămas tot cavaler, dar altfel... un cavaler proscris. Acum este propriul lui stăpân."
	"npc_dota_hero_phantom_assassin_bio"		"Printr-un proces de clarviziune, copiii sunt aleși să fie crescuți de Surorile Vălului, un ordin ce consideră asasinarea ca o parte sacră a ordinii naturale. Surorile identifică țintele prin meditație și enunțări ale oracolelor. Nu acceptă contracte și par să nu urmărească ținte pentru scopuri politice sau de mercenari. Crimele lor nu sunt în legătura cu programe prestabilite și pot părea a fi complet la întâmplare: O figură de mare putere nu are șanse mai mari de a fi eliminat decât un țăran sau un săpător de fântâni. Orice tipar ar urma uciderile, este cunoscut doar lor. Ele își tratează victimele ca pe sacrificii și moartea la mână lor e considerată o onoare. Crescute fără nicio identitate înafară de cea a ordinului, oricare Phantom Assasin poate lua locul alteia; numărul lor nu este cunoscut. Poate sunt multe, poate sunt puține. Nimic nu se știe despre ce zace sub Vălul Fantomă. Doar că aceasta, din când în când, când nimeni nu e destul de aproape să audă, se știe că își agită vălul cu șoapte interzise ale numelui său: Mortred."
	"npc_dota_hero_skeleton_king_bio"		"Ani de-a rândul - nimeni nu ştie câţi să fi fost - Regele Ostarion a clădit un regat din rămăşiţele duşmanilor săi. A fost o misiune inutilă şi obsesivă, regele încercând să ridice o monarhie menită să dureze o eternitate. El credea că, atâta vreme cât se înconjura de turnuri de apărare, transformându-şi palatul într-o fortăreață, moartea nu avea să îl atingă vreodată. Într-un sfârşit, a aflat că totul a fost o amăgire... propriile sale oase puteau să piară. Profund neîncrezător în carnea care-i acoperea scheletul, regele a căutat în permanenţă secretul veşniciei, extinzându-şi regatul şi, în cele din urmă, începând să înveţe tainele Wraith-ului, o formă de energie spirituală pură pe care unele suflete întunecate o lepădau la moarte. Spera în secret că o infuzie de Wraith Essence îl va ajuta să-şi făurească un trup atât de luminos şi de veşnic precum era egoul său. În momentul solstiţiului milenar - cunoscut sub numele de Wraith-Night, regele a început un ritual de transformare, convingându-şi supuşii să-i adune suficient de multe suflete pentru a-şi hrăni ambiţia de a deveni nemuritor. Nimeni nu a ştiut câţi dintre campionii lui au murit în acea noapte pentru că un singur supravieţuitor conta cu adevărat - Wraith King, care în următoarea dimineață s-a ridicat odată cu Soarele. Acum, rareori, regele se mai aşează pe tronul său grandios - în schimb, păşeşte prin lume cu sabia scoasă din teacă, cerând loialitate până la moarte şi după."
	"npc_dota_hero_drow_ranger_bio"		"Numele de naştere al lui Drow Ranger este Traxex - un nume foarte potrivit pentru o siluetă scundă, repulsivă şi cu înfăţişare de trol, din poporul Drow. Dar Travex nu este un Drow. Părinţii ei au fost nomazi care călătoreau într-o caravană, când, la un moment dat, a fost atacată de tâlhari - nelegiuiţii i-au măcelărit pe neputincioşi, iar zgomotul acela asurzitor al atacului a fost auzit de poporul Drow, care s-a ridicat la luptă necontenit. După ce bătălia s-a încheiat, Drow-enii au găsit un ghemotoc de om ascuns printre resturile căruţelor şi au hotărât să nu-l abandoneze. Încă din copilărie, Travex a dovedit un talent natural faţă de arta furişării, a tăcerii şi a subtilităţii. Spiritual, dacă nu fizic, ea era un copil Drow rătăcit, care s-ar fi întors acasă după foarte mult timp. Dar pe măsură ce creştea, se înălţa tot mai mult şi avea impresia că este urâtă. Însă trăsăturile ei erau fine şi simetrice, fără negi sau mustăţi sârmoase. Înstrăinată de tribul ei adoptiv, Traxex s-a retras în pădure ca să trăiască în singurătate. Călătorii rătăciţi care reuşeau să-şi găsească drumul în afara pădurii povesteau uneori de o frumuseţe de neimaginat, un Ranger care-i urmărea cu privirea din depărtare, de după copaci, şi-apoi dispărea precum un vis, înainte ca oamenii să se apropie. Sprintenă şi greu de observat, de o frumuseţe glacială, ea se mişcă în tăcere, precum ceaţa. Şoaptele pe care le auzi sunt sunetele scoase de săgeţile ei îngheţate, aflate în căutarea inimii vrăjmaşilor."
	"npc_dota_hero_morphling_bio"		"Cometa a circulat timp de eoni întunecați. Ținută sub jugul unui soare îndepărtat, legată prin atracția implacabilă a gravitației, bila masivă de gheață a circulat bezmetic prin întunericul dintre lumi, s-a transformat ciudat din cauza călătoriei sale întunecate. În ajunul străvechiului Război al Vloy, ea a străpuns cerul și a aprins o cărare strălucitoare în noapte - un semn pe care ambele armate l-au interpretat ca pe un rău augur. Bila înghețată s-a topit într-o explozie puternică, în timp ce dedesubt două forțe s-au legat în luptă de-a lungul malurilor unui râu îngust. Eliberat astfel din staza sa înghețată, Morphling s-a născut în conflict, un puternic spirit al naturii, care este unul cu mareelele oceanului, capricios și violent. A intrat în bătălie, luând instinctiv forma primului general care a îndrăznit să se avânte pe apă - iar apoi l-a ucis. Pe măsură ce războinicii caraghioşi se ciocneau între ei, Morphling îşi schimba forma constant în timpul bătăliei, absorbind instant rolurile acestor noi și ciudate creaturi - acum un pedestraș, acum un arcaș, acum un cavaler - până când, în momentul în care şi ultimul soldat a căzut, Morphling jucase deja fiecare rol. Sfârșitul bătăliei a fost începutul lui."
	"npc_dota_hero_bloodseeker_bio"		"Strygwyr, Bloodseekerul, este un vânător consacrat prin ritualuri, Dulăul Gemenilor Jupuiţi, trimis din vârfurile ascunse ale ceații din Xhacatocatl în căutarea sângelui. Cei Jupuiți cer cantități oceanice de sânge pentru a fi sătui și fericiți, și ar fi secătuit curând imperiul lor de pe munte de populație dacă mai marii preoți ai platourilor înalte nu îi satisfăceau. Astfel, Strygwyr a fost trimis în căutarea măcelului. Energia vitală a oricărui sânge pe care-l face să curgă, se duce imediat la Gemeni prin însemnările sacre de pe armele și armura sa. Peste ani, a reușit să întrupeze puterea unui dulău vicios; în luptă e feroce ca un șacal. Sub masca lui Bloodseeker, în graba potolirii setei după sânge, se spune că poți să vezi uneori trăsăturile Celor Jupuiți care îl posedă direct pe Dulăul lor."
	"npc_dota_hero_axe_bio"		"Ca luptător al Armatei Ceţii Roşii, Mogul Khan a pus ochii pe rangul de General al Ceţii Roşii. Luptă după luptă şi-a dovedit valoarea prin fapte însângerate. Avansarea sa prin ranguri a fost ajutată de faptul că nu a ezitat niciodată să decapiteze un superior. Prin Campania de şapte ani a Celor O Mie de Lacuri, el s-a deosebit în carnagiul glorios, steaua faimei sale strălucind din ce în ce mai puternic, în timp ce numărul camarazilor de arme scădea constant. În noaptea victoriei supreme, Axe s-a declarat noul General al Ceţii Roşii, şi a luat titlul suprem de 'Axe'. Dar trupele sale erau acum zero. Desigur, mulţi au murit în luptă, dar majoritatea au murit în faţa lamei lui Axe. Nu mai trebuie menţionat că majoritatea soldaţilor acum evită conducerea sa. Dar acest lucru nu contează câtuşi de puţin pentru Axe, care ştie că o armată dintr-un singur om e pe departe cea mai bună."
	"npc_dota_hero_phantom_lancer_bio"		"Izolatul sat Pole nu știa nimic despre războaiele ce se desfășurau în inima regatului. Pentru ei, liniștea pescuitului cu sulița și o masă în familie erau tot ce trebuia pentru a viață împlinită. Dar totuși, războiul a venit și după ei. Alăturându-se recruților capabili pe măsură ce mărșăluiau pe langă casele lor, umilul lăncier Azwraith a jurat să aducă pacea în regatul său și astfel, semenilor săi. Plasat alături de semenii săi în avangarda asaltului final împotriva lui Dread Magus Vorn, costul pentru tovarășii săi a fost absolut. Pe măsură ce forța atacatoare își croia drum spre cetate, doar Azwraith a rămas în picioare dintre semenii săi și el singur a fost în stare să se infiltreze în cetate. Obsedat și înfuriat de moartea confraților, Azwraith a învins toate capcanele letale și gardienii invocați ai vrăjitorului. Curând, pescarul cel simplu a ajuns la sanctuarul din turn al lui Vorn. Cei doi s-au duelat pe parcursul nopții, lance pe toiag, în timp ce haosul domnea dedesubt, iar cu un strigăt asurzitor, Azwraith și-a străpuns inamicul. Dar vrăjitorul nu a murit pur și simplu; a explodat în nenumeroase raze de lumină, penetrându-și ucigașul cu putere. Pe măsură ce praful se așeza și fumul luptei începea a se risipi, Azwraith s-a regăsit stând în mijlocul unei mulțimi de semeni de-ai săi. Fiecare părea îmbrăcat ca și el, înarmat ca și el și putea simți că fiecare gândește ca și el. Conștient că se apropie aliații săi, le-a poruncit acestor fantome să se ascundă, iar pe rând acestea au început să dispară în neant. Când soldații s-au apropiat de sanctuar , l-au găsit pe războinicul ce îl învinsese pe vrăjitor. Când s-au apropiat de eroul lor, lăncierul a dispărut. Cel care stătea în fața lor nu era nimic mai mult decât o altă fantomă."
	"npc_dota_hero_razor_bio"		"Printre forțele emblematice ce populează Underscape, Razor the Lightning Revenant este printre cele mai de temut. Cu biciul său de fulger, el patrulează Labirintul Îngust, acea rețea înșelătoare de pasaje prin care sunt sortate sufletele în funcție de inteligența, viclenia și insistența lor înnăscute. Plutind deasupra Labirintului, Razor privește în jos la sufletele nedumerite și le administrează șocuri electrice care atât pedepsesc cât și grăbesc sufletele pe măsură ce își decid destinul, îndreptându-se spre ieșiri luminoase sau spre hăuri întunecate nesfârșite. Razor este întruchiparea eternă a unei puteri dominatoare, abstract și degajat în aplicarea puterii. Totuși, el are un aer distins ce sugerează că își derivă o plăcere sardonică din munca sa."
	"npc_dota_hero_storm_spirit_bio"		"Storm Spirit este la propriu o forță a naturii, forța sălbatică a vântului și vremii, cuprinse în formă umană. Și ce mai formă zgomotoasă, jovială și nestăpânită este! La fel de veselă ca un unchi preferat, injectează fiecare scenă cu energie crepitantă. Dar nu a fost todeauna așa, iar în creația sa a avut loc o tragedie. Acum multe generații, pe câmpiile de dincolo de Wailing Mountains, un neam bun murea în secetă și foamete. Un elemntalist simplu, pe nume Thunderkeg, a folosit o vrajă interzisă pentru a invoca spiritul furtunii, cerând ploaie. Înfuriat de îngâmfarea acestui muritor, Furtuna Celestial cunoscută ca Raijin, a distrus tărâmul, pustiindu-l cu vânturi și inundații. Thunderkeg nu putea face față lui Celestial, asta până când a invocat o vrajă sinucigașă care le-a contopit destinele într-unul singur: a capturat-o pe Celestial în cușca propriului corp. Prinși împreună, umorul bun și fără măsură a lui Thunderkeg s-a contopit cu energia nebună a lui Raijin, creându-l pe jovialul Raijin Thunderkeg, un Celestial care umblă prin lume în formă fizică. "
	"npc_dota_hero_crystal_maiden_bio"		"Născută într-un tărâm temperat, crescută alături de focoasa sa soră mai mare, Lina, Rylai the Crystal Maiden a descoperit în curând că afinitatea sa esențială înnăscută pentru gheață crea probleme celor din jurul său. Izvoarele și râurile de munte înghețau în câteva momente dacă se oprea lângă ele pentru odihnă; holdele coapte erau mușcate de îngheț și grădinile roditoare de fructe se transformau în labirinturi de gheață ce se prăbușeau, stricate. Când părinții lor exasperați au expediat-o pe Lina la ecuator, Rylai s-a văzut alungată pe tărâmul nordic rece al Icewrack, unde a fost primită de un Vrăjitor de Gheață, care își cioplise o sihăstrie pe coroana Glaciarului Blueheart. După studiu îndelungat, vrăjitorul a declarat-o pregătită pentru a practica singură și a lăsat-o să îi ia locul, coborând în glaciar pentru a hiberna timp de o mie de ani. De atunci, stăpânirea ei asupra Artelor Înghețate s-a adâncit și abilitățile sale sunt acum de neegalat."
	"npc_dota_hero_kunkka_bio"		"Ca Amiral al măreței Flote Claddish, Kunkka a fost însărcinat să protejeze insulele natale când demonii Cataractei s-au organizat pentru a pune mâna pe tărâmurile oamenilor. După ani de mici raiduri și atacuri tot mai îndrăznețe și devastatoare, flota demonică a aruncat toate vasele sale carnivore către Trembling Isle. Disperați, Magii-Sinucigași din Cladd au îndeplinit ultimul lor ritual, invocând o oaste de spirite ancestrale pentru a proteja flota. Împotriva demonilor, acest lucru a fost de abia de ajuns pentru a înclina balanța. În timp ce Kunkka privea demonii distrugând vasele sale unul câte unul, a avut satisfacția de a le slăbi flota cu magia sa ancestrală. Dar la punctul culminant al bătăliei, ceva în încrâncenarea dintre demoni, oameni și spirite atavice a agitat o a patra putere care dormea în adâncuri. Valurile s-au ridicat în coloane impozante în jurul a puținelor vase rămase, iar Maelrawn Tentacularul a apărut în mijlocul conflictului. Tentaculele sale se împleteau în jurul vaselor, apropiind vase demonice și umane, agitând apa și vântul într-un haos furios. Ce s-a întâmplat în ochiul furtunii , nimeni nu poate spune precis. Cataracta răcnește îndreptându-se spre vid, părăsită de vechii locuitori. Kunkka este acuma Amiralul unui singur vas, o navă fantomatică care își retrăiește la nesfârșit ultimele secunde ale distrugerii sale. Dacă a murit în acea ciocnire, se poate doar presupune. Nici măcar Tidehunter, care l-a invocat pe Maelrawn, nu știe sigur."
	"npc_dota_hero_warlock_bio"		"Ca și Custode Șef și Director la Achiziții al Arhivelor Ancestrale ale Academiei Ultimyr, Demnok Lannik era neobosit în căutarea volumelor pierdute, rare și interzise. Niciun templu blestemat nu era atât de neprimitor, nicio potecă dintr-o cavernă nu era atât de înșelătoare încât grijile față de propria sa supraviețuire să îl convingă să nu intre dacă zvonurile spuneau că vreo bucată de învățătură primordială mai supraviețuia în adâncuri. Dar, investigațiile sale au atras mânia entităților protectoare încât a fost în sfârșit nevoit să deprindă artele magiei. S-a dedicat învățării vrăjitoriei cu aceeași obsesie temeinică ce a marcat căutările sale de rarități, devenind cel mai puternic vrăjitor al Academiei în mai puțin timp decât e necesar pentru majoritatea practicanților să își completeze cursurile de licență. Ulterior i-a venit un gând și a făcut un baston din Dreadwood și a invocat în el un spirit captiv din Iadurile Externe. Și anticipând ziua când va fi descoperit fiecare carte de vrăji pierdută, a început să scrie propria sa Carte Neagră a Magiei. Cu siguranță va fi plină de învățăminte."
	"npc_dota_hero_zuus_bio"		"Lordul Raiului, tatăl zeilor, Zeus se comportă cu toţi Eroii de parcă ar fi copii lui nebunatici şi rebeli. După ce a fost prins de nenumărate ori în mijlocul întâlnirilor cu femei muritoare nenumărate, soţia sa divină i-a dat în sfârşit un ultimatum: 'Dacă iubeşti muritorii atât de mult, du-te să devii unul. Dacă te dovedeşti credincios, atunci întoarce-te la mine drept soţul meu nemuritor. Altfel mergi şi mori printre creaturile tale.' Zeus i-a găsit logica (şi magia ei) necontestabile, şi a fost de acord cu planul ei. El s-a comportat cel mai bine de atunci, şi oarecum mai dornic de imortalitate decât de muritori. Dar pentru a se dovedi demn de soţia sa eternă, el trebuie să continue urmărirea victoriei pe câmpul de luptă."
	"npc_dota_hero_tiny_bio"		"Tiny s-a născut ca o bucată de stâncă, originile sale fiind un mister asupra căruia se speculează constant. Acum el este un Stone Giant, dar ce obişnuia să fie? O bucăţică ruptă din călcâiul unui Golem? Un ciob de piatră măturat din atelierul unui sculptor de gargui? Un fragment din Oracular Visage al lui Garthos? O curiozitate puternică a pus stăpânire pe Tiny şi ea este cea care-l mână neobosit prin lumea aceasta, în căutarea originilor sale, a familiei şi poporului său. Pe măsură ce cutreieră, el se măreşte şi capătă greutate; în mod paradoxal, forţele care sapă în rocile obişnuite, erodându-le, lui îi oferă grandoare."
	"npc_dota_hero_puck_bio"		"La prima vedere, Puck pare să fie un personaj pueril și răutăcios, dar dincolo de aparențe, Puck are o cu totul altă personalitate. Sub forma juvenilă a unui Faerie Dragon, o creatură care trăiește de eoni, Puck trece peste milenii cu aparența sa de copil. E drept că din punct de vedere tehnic Puck este un copil, dar ea va continua să fie astfel până ce orașele de astăzi vor dispărea în neant. Motivația ei este un mister și ceea ce pare o joacă poate ascunde de fapt o intenție ascunsă. Afecțiunea sa infinită pentru răutate reprezintă singurul indicator al adevăratei naturi a lui Puck."
	"npc_dota_hero_dazzle_bio"		"Fiecare acolit tânăr al ordinului Dezun trebuie să îndeplinească o serie de rituri înainte să devină un shadow priest. Ultimul rit, ritul umbrelor, este o călătorie spirituală chinuitoare prin Tărâmul Nothl, un domeniu imprevizibil din care nu toţi vizitatorii se întorc. Din cei ce se întorc, unii se întorc nebuni. Alţii se întorc cu aptitudini stranii. Dar toţi cei care se duc acolo sunt schimbati de experienţele lor. Condus de nevoia de iluminare, Dazzle a fost cel mai tânăr din tribul său care să ceară vreodată ritualul sacru. Prima dată ordinul l-a refuzat, spunând că era prea tânăr. Dar Dazzle nu a putut fi descurajat. Simţind ceva special în acolitul tânăr încăpăţânat, bătrânii au cedat. Dazzle a băut poţiunea sacră şi s-a aşezat lângă foc în timp ce restul tribului dansa pe parcursul nopţii. În această dimensiune eterică a Tărâmului Nothl, proprietăţile luminii şi întunericului sunt inversate. Astfel lumina strălucitoare a vindecării, frumoasă pentru ochii noştri, e de fapt un tip sinistru al răului; şi cele mai întunecate fapte sunt terminate într-o strălucire uimitoare. Intuiţia bătrânilor a fost profetică: Dazzle s-a întors la oamenii săi ca un Shadow Priest care nu a mai fost văzut în veci, cu puterea de vindeca şi cea de a distruge de asemenea. Acum el utilizează acest dar pentru a-şi tăia inamicii şi repara prietenii."
	"npc_dota_hero_rattletrap_bio"		"Rattletrap descinde din același neam ca şi Sniper sau Tinker și, ca mulți alții din Poporul Keen, el a compensat statura sa pitică prin inteligenţă şi cunoaşterea tehnologiei. Nepot al unui ceasornicar, Rattletrap și-a petrecut mulți ani sub ucenicia acelui meșteșugar. Apoi a venit războiul din munţi şi a şters de pe faţa pământului satele de la câmpie. Odată cu ele, au dispărut şi atelierele meşterilor. \"Noua ta îndeletnicire va fi războiul\", au fost ultimele cuvinte ale tatălui lui Rattletrap. Părintele său şi-a dat ultima suflare în timp ce satul străbunilor ardea din temelii. Rattletrap ştia că doar meșterul nepriceput dă vina pe uneltele sale, dar el nu era un astfel de om. După ce și-a îngropat tatăl printre ruinele satului, Rattletrap a jurat că va deveni cea mai măreaţă unealtă de război din lume şi că nu va fi prins niciodată pe picior greşit. Aşa că și-a folosit talentele pentru a asambla o armură mecanică Clockwerk, faţă de care cavalerii altor tărâmuri arătau de parcă erau îmbrăcaţi în cutii de conserve. Rattletrap a devenit un mic războinic - cu propriile dispozitive de luptă intră fără milă în ambuscade şi în bătălii. Un artizan al morții, a cărui aparatură îi elimină rapid pe neștiutori, vestind un nou început în era războiului. Ce oră este? Este ora lui Clockwerk!"
	"npc_dota_hero_lich_bio"		"În viaţă, vrăjitorul gheţii Ethreain (nu era încă un Lich) a folosit ameninţarea gheţii destructive pentru a înrobi regate întregi. Slujitorii săi, ajutaţi de câţiva vrăjitori disperaţi, au ajuns să fie destul de îndrăzneţi pentru a-l ambusca. Înarmaţi cu destulă frânghie vrăjită pentru a-l ţine legat pentru totdeauna, ei l-au legat pe vrăjitor de nişte greutăţi de adamant şi l-au scăpat într-un bazin ce era ştiut ca fiind fără fund. Dar nu era. El a căzut timp de un an înainte ca acesta să fie prins de către aflorimente. Acolo s-a odihnit mort, dar nu se descompunea, până când geomantul Anhil s-a gândit să verifice legenda presupusă a Piscinei Negre fără fund. Linia de plumb a lui Anhil s-a încolăcit cu frânghiile ce-l legau pe magicianul înecat, şi a adus la suprafaţă un premiu neaşteptat. Gândindu-se că prin redarea morţilor în nemorţi el ar putea să-l întrebe pe Lich despre proprietăţile piscinei, acesta eliminând legăturile şi a început un rit simplu al învierii. Chiar şi descendenţii inamicilor lui Ethreain erau uitaţi de timp, aşa că nu era nimeni să-l avertizeze pe Anhil despre imprudenţa sa. Dar a învăţat despre eroarea judecăţii sale aproape imediat, în timp ce Lich şi-a aruncat cătuşele şi l-a consumat."
	"npc_dota_hero_tidehunter_bio"		"Tidehunter cunoscut ca şi Leviathan a fost cândva campionul Insulelor Scufundate, dar motivele sale sunt la fel de misterioase ca cele ale poporului său. Toţi ştim importanţa culoarelor de navigaţie ale Drylanders, acum imperiile se pot ridica sau decădea în funcţie de cine controlează deschiderea la apă. Mai puţin cunoscute sunt rutele submarine, şi cum triburile contradictorii ale Disaporei Meranthic şi-au înlăturat locuitorii prin lupte subacvatice nesfârşite. În tratatele fragile dintre Mer şi Men, putem avea o idee vagă despre mărimea imperiilor scufundate, dar politicile lor par să fie complexe şi opace. S-ar părea că Leviathan s-a plictisit de aceste certuri jalnice, şi a plecat de unul singur loial numai zeului său abisal, Maelrawn Tentacularul. El pândeşte apele mici în căutarea bărbaţilor sau meranth care se abat în calea sa, şi cu o ură specială pentru Admiral Kunkka, care i-a fost de mult timp inamicul cel mai înverşunat pentru motive pierdute în cele mai adânci şanţuri ale mării."
	"npc_dota_hero_shadow_shaman_bio"		"Născut în Bleeding Hills, Rhasta era doar un tânăr înfometat când a fost luat de un hoțoman călător. Pentru două monede de cupru, bătrânul hoțoman îți spunea viitorul. Pentru trei, îți castra porcul, pentru cinci, îți circumcidea fiii. Pentru o masă bună, își punea costumul de șaman, citea din cărțile sale antice și îți blestema inamicii. Noul său tânăr ciudat, pe jumătate troll de deal, pe jumătate ... altceva, muncea ca asistent și dădea un aer exotic meșteșugului hoțomanului. Întotdeauna cu un pas înaintea clienților înșelați, cu un orășel înaintea urmăritorilor săi, cei doi se deplasau pe pământurile năpăstuite până când într-o zi, hoțomanul a realizat că tânărul chiar putea să facă toate cele ce el doar se prefăcea că face. Pupilul său avea un dar - un dar pe care clienții îl apreciau. Așa că tânărul Rhasta a fost împins în fața mulțimilor, iar numele de scenă Shadow Shaman s-a născut. Cei doi au continuat din oraș în oraș, cerșind bani pe măsura ce reputația lui Shadow Shaman creștea. În cele din urmă, trecutul fraudulos al celor doi i-a prins din urmă și au fost ambuscați de o gloată de foști clienți nemulțumiți. Hoțomanul a fost ucis și, pentru prima dată, Rhasta și-a folosit puterile în slujba întunericului, masacrându-i pe atacatori. Și-a îngropat iubitul stăpân, iar acum își folosește puterile pentru a distruge pe oricine care ar vrea să îi facă rău."
	"npc_dota_hero_riki_bio"		"Riki s-a născut copilul mijlociu al unei mari dinastii din Tahlin. Cu un frate mai mare pregătit pentru tron și un frate mai mic răsfățat și susținut, Riki, micuțul fiu mijlociu, părea să se fi născut pentru arta invizibilității. Era o artă pe care el o cultiva și una care în cele din urmă i-a salvat viața în noaptea când poporul său a fost trădat și familia sa a fost măcelărită. Din toată linia regală, numai el a scăpat-mic și agil, de neluat în seamă, folosind fumul ca acoperire. Și-a croit drum înafara pământurilor regale, folosindu-se de avantajul surprizei, în liniște tăind gâtul unui războinic inamic după altul. Acum eliberat de responsabilitățile regale, Riki își folosește talentele în slujba unei noi meserii: Stealth Assasin. Își reduce la tăcere inamicii, ascuțindu-și abilitățile, sperând ca într-o zi să se răzbune pe cei care i-au ucis familia și i-au răpit dreptul din naștere."
	"npc_dota_hero_enigma_bio"		"Nimic nu este cunoscut despre trecutul lui Enigma. Sunt numai poveşti şi legende, majoritatea fiind apocrife, transmise prin generaţii. Adevărul, Enigma este un mister pentru care singura biografie este descrierea: el este o forţă universală, un consumator al lumilor. El este o fiinţă a vidului, câteodată fizic, câteodată eteric. O bestie între planuri. Sunt poveşti care spun că a fost un alchimist măreţ ce a încercat să dezlege secretele universului, şi a fost blestemat pentru aroganţa sa. Alte legende spun că a fost o vietate străveche de o gravitate stranie, abisul personificat--o voce răsucită a întunericului original, înainte de apariţia primei lumini din univers. Şi mai sunt legende mai vechi ce spun că el este prima stea căzută, o gaură neagră ce a crescut în mod complicat şi simţitor--motivaţiile sale neştiute, puterea sa inexorabilă, o forţă a distrugerii dezlănţuită asupra însuşi existenţei."
	"npc_dota_hero_tinker_bio"		"Rasa mai mică a lui Boush, Tinkerul, este cunoscută pentru inteligenţă, viclenie, şi relaţia înţepată cu magia. Pentru mândria lor, ei supravieţuiesc de pe seama inteligenţei lor, şi folosesc numai acele puteri ale naturii care pot fi deblocate prin metodologii raţionale. Chiar şi această abţinere a dus spre multe probleme, după cum atestă Boush. Cândva un investigator cheie al legii naturale, Boush, Tinkerul, a condus o investigaţie intelectuală vastă despre funcţionarea naturii, fondând un laborator subteran în deşerturile ascunse de ceţuri zvonite ale Podişului Violet. În timp ce dispreţuiau vrăjitorii pentru pericolele pe care le aduc lumii, Boush şi asociaţii săi Tinker au lucrat trufaşi să deschidă un portal spre un tărâm dincolo de înţelegere şi au inaugurat unele coşmaruri ale lor. O ceaţă neagră se ridică din interiorul cavernos al Podişului Violet, învăluindu-l într-un întuneric permanent din care sunetele ororii se emană perpetuu. Boush a scăpat numai cu mintea şi invenţiile pe care le căra, singurul Tinker care să supravieţuiască Incidentului Podişului Violet."
	"npc_dota_hero_sniper_bio"		"Kardel Sharpeye s-a născut chiar în inima munților din Knollen unde, din vremuri străvechi, poporul Keen a supraviețuit vânând ciudații locuitori ai stâncilor - bestiile steepstalker, aflate mai sus de satul lor. Cei din neamul lui trăgeau de la distanță în acele bestii și le adunau leșurile de pe unde cădeau. Sharpeye era printre cei mai buni din neamul său - pentru el, armele cu proiectile nu erau decât extensii ale corpului, bașca se pricepea atât de bine la tras încât parcă se născuse pentru asta. În ziua convocării sale - care urma să-i ofere statut deplin în satul său, Sharpeye a fost supus unui test de demult: o singură lovitură din vale, cu care să ucidă o bestie de pe vârful stâncii. Ratarea era sinonim cu dezonarea. Sub privirile întregului sat, Sharpeye a tras un proiectil. Un steepstalker a căzut; mulțimea a aclamat. Dar când leșul a fost ridicat, toată lumea a amuțit: bătrânii satului descoperiseră că glonțul a străpuns ochiul central, sclipitor, ajungând apoi în mandibula steepstalkerului. Acest semn de rău augur reprezenta începutul unei profeții întunecate, care-i prezicea trăgătorului atât faimă, cât și exil. Prin urmare, sniperul Sharpeye a fost condamnat, de propria sa îndemânare, să plece de lângă poporul său - și nu va fi reprimit până când nu va îndeplini restul profeției, prin dobândirea statutului legendar pe un câmp de luptă."
	"npc_dota_hero_necrolyte_bio"		"În timpul unei ciume groaznice, un călugăr obscur cu înclinaţii întunecate, un Rotund'jere, s-a găsit promovat la rangul de Cardinal prin moartea rapidă a superiorilor săi. În timp ce alţii din ordin au plecat să ajutoreze pe bolnavi, noul cardinal rânduit s-a retras în Catedrala din Rumusque, plănuind să primească bunurile nobililor pe moarte, promiţându-le recompense spirituale dacă îi dădeau domeniile terestre prin acte. În timp ce ciuma s-a domolit, rămânând numai în unele zone mai mici încăpăţânate, comportamentul acestuia a intrat în atenţia ordinului superior, care l-a găsit vinovat de erezie şi l-au condamnat să servească într-o secție pentru ciumă, blestemat cu vrăji care îi asigurau o boală lentă şi persistentă. Dar aceştia nu au considerat imunitatea sa naturală. Rotund'jere a prins boala, dar în loc de a muri, aceasta îi hrănea puterea, transformându-l într-un vrăjitor veritabil al ciumei, un Papă al Pestilenţei. Proclamându-se Necrophos, el călătoreşte prin lume, împrăştiind ciuma oriunde se duce, şi mărindu-şi puterea teribilă cu fiecare sat pe care prezenţa sa pestilenţială îl distruge."
	"npc_dota_hero_slardar_bio"		"Slardar este un Slithereen, unul dintre Cei din Adâncuri, gardian al bogățiilor orașelor scufundate și al comorilor îngropate acolo. În abisurile oceanice întunecate, Slithereen Guard patrulează printre camere cu comori secrete, mereu pregătit împotriva hoților subacvatici trimiși de vrăjitori lacomi de pe uscat. El este de o loialitate pe care nimeni nu o poate pune la îndoială, iar natura sa tăcută ascunde cunoștințe profunde despre cele mai secrete locuri ale mării. El se ridică în ape mai puțin adânci, în ciuda durerii cauzate de lumina puternică, pentru a efectua misiuni de recunoaștere, pentru a se asigura că nimeni nu conspiră împotriva adâncurilor, iar câteodată, urmărește fără încetare pe cei puțini care reușesc să fure ceva din Trezoreria Scufundată. Deoarece și-a petrecut întreaga viață sub o enormă presiune, sub greutatea imensă a mării, Slardar, Slithereen Guard, este o creatură cu o putere imensă."
	"npc_dota_hero_beastmaster_bio"		"Karroch a fost născut ca un copil al crescătoriilor. Mama sa a murit la naștere; tatăl său, un potcovar pentru Ultimul Rege din Slom, a fost călcat în picioare când avea cinci ani. După aceea, Karroch a fost trimis în menajeria regelui, unde a crescut alături de toate bestiile curții regale: lei, maimuțe, căprioare-străvechi și lucruri mai puțin cunoscute, lucruri în care de abia se cred. Când flăcăul avea șapte ani, un explorator a adus o bestie cum nu se mai văzuse înainte. Târâtă în fața regelui în lanțuri, bestia a vorbit, deși gura sa nu s-a mișcat. Cuvintele sale: o rugă la eliberare. Regele a râs doar și a ordonat bestiei să joace pentru amuzamentul său; și când aceasta a refuzat, a lovit-o cu Sceptrul Nebun și a ordonat sa fie târâtă la crescătorii. De-a lungul următoarelor luni, băiatul Karroch a furișat mâncare și băuturi medicinale la creatura rănită, dar a reușit doar să îi încetinească deteriorarea. Fără cuvinte, bestia a vorbit băiatului, iar de-a lungul timpului legătura dintre ei deveni mai puternică, până când băiatul a descoperit că poate să întrețină și el o conversație. El chiar a reușit să vorbească tuturor creaturilor din menajeria Regelui. În seara în care bestia a murit, pe băiat îl cuprinse furia. A incitat animalele curții să se răzvrătească și le-a deschis cuștile pentru a le trimite necontrolate pe terenurile palatului. Ultimul Rege a fost schilodit în dezastru. În haos, un cerb regal s-a aplecat în fața băiatului care l-a eliberat; și cu Beastmaster călare pe el, a sărit peste zidurile înalte ale domeniului și a scăpat. Acuma, un om, Karroch Beastmaster, nu și-a pierdut abilitatea de a se conversa cu animalele sălbatice. A devenit un luptător una cu sălbăticia naturii."
	"npc_dota_hero_venomancer_bio"		"În Junglele Acide ale Insulei Jidi, otrava curge prin vene și bolborosește în intestinele fiecărei creaturi care fuge, se cațără sau sare printre liane fluorescente din care picură sevă caustică. Dar până și în acest mediu toxic, Venomancer este recunoscut ca fiind cel mai veninos. Cu ani în urmă, un botanist pe nume Lesale a traversat Golful Fradj cu o luntre, căutând esențe potente care ar putea fi extrase din scoarță și rădăcini, însă a găsit o transformare terifiantă. La două leghe distanță în jungla Jidi, Lesale a întâlnit o reptilă camuflată ca și epifit, care l-a înțepat când a încercat în mod eronat să o culeagă. În disperare, și-a folosit cunoștințele parțiale despre bogățiile vegetale ale junglei, amestecând veninul reptilei (strangulată rapid) cu nectarul unei orhidee armate, pentru a compune un antidot. În momentele de dinainte să îl cuprindă o paralizie neagră, s-a injectat cu ajutorul unui spin de orhidee și a căzut instant într-o comă. Șaptesprezece ani mai târziu, ceva agita locul în care a căzut, aruncând deoparte humusul acumulat de-a lungul anilor: Venomancer. Lesale Botanistul nu mai exista--doar Lesale Aducătorul de Moarte. Mintea sa a fost complet ștearsă, iar carnea sa a fost consumată și înlocuită de un nou fel de materie--una care îmbina veninul reptilei cu învelișul otrăvitor al orhideei. Junglele Acide Jidi au cunoscut un nou stăpân, unul în fața căruia chiar și cei mai vicioși prădători au învățat curând să se aplece sau să se îngroape pentru a-și salva viața. Insula terifiantă s-a dovedit a fi prea constrângătoare, iar o foame de oameni din inima lui Venomancer l-a determinat pe Lesale să caute otrăvuri noi--și să aducă morți noi."
	"npc_dota_hero_faceless_void_bio"		"Darkterror, Faceless Voidul, este un vizitator din Claszureme, un tărâm din afara timpului. Rămâne un mister cum această fiinţa din altă dimensiune crede că lupta pentru Pietrele Răzbunării face să merite să intri în planul nostru fizic, dar aparent o decalare în echilibrul puterii în această lume are repercusiuni în dimensiuni adiacente. Timpul nu înseamnă nimic pentru Darkterror, cu excepţia unui mod de a-şi încurca inamicii şi ajuta aliaţii săi. Vederea sa depărtată despre cosmos i-a oferit o calitate depărtată, disconectată, deşi în luptă e capabil să facă lucrurile în mod personal."
	"npc_dota_hero_death_prophet_bio"		"Krobelus a fost un Death Prophet--cu alte cuvinte, ea le ghicea viitorul celor înstăriţi care doreau să vadă ce le rezervă viitorul. După ani de studiu asupra viitorului oamenilor, ea s-a întors spre sieşi şi a început să-şi pună întrebări existenţiale - cine era ea cu adevărat?, care va fi soarta ei? Când moartea a refuzat să-i dezvăluie secretele, ea a încercat să le cumpere cu propria sa viaţă. Dar preţul final s-a dovedit insuficient. Moartea a continuat să o ignore, respingând-o mereu şi ţinându-şi ascunse cele mai adânci mistere. Gelozia ei a crescut. Alţii puteau să moară muri pentru eternitate--ea de ce nu putea? De ce trebuia să fie mereu aruncată pe ţărmul vieţii? De ce nu era şi ea vrednică de singurul lucru pe care toate celelalte creaturi îl acceptau fără întrebări? Totuşi, ea nu s-a lăsat descurajată. De fiecare dată când se întorcea din mormânt, ea aducea un pic de moarte cu ea. Spirite i-au urmărit fărâmele de suflet; sângele i s-a subţiat şi s-a făcut ca ectoplasma; creaturile crepuscului au luat-o ca pe una de-a lor... Ea oferea câte puţin din viaţa sa cu fiecare moarte şi şi-a dat seama că sfârşitul părea mai aproape decât îl credea. Pasiunea sa pentru moarte s-a adâncit, Krobelus aruncându-se cu mult mai multă ardoare în ghearele morţii, încercând să îndeplinească singura profeţie care îi scăpa: aceea că, într-o zi, Death Prophet nu se va mai întoarce din moarte."
	"npc_dota_hero_pugna_bio"		"În ținutul natal al lui Pugna, lângă fisurile din Nether Reaches, se afla o lamaserie dedicată Artelor Uitării, care își lua puterea din energiile Iadului. Marele maestru al ordinului trecuse în lumea Uitării cu câțiva ani în urmă, lăsând academia fără conducător. Din acel moment, servitorii templului au început ritualuri de prorocire pentru a afla în cine s-a reîncarnat maestrul lor. Toate semnele duceau undeva în apropiere. Satele din jur erau pline de posibili candidați - pe alei și în piețe, se aflau mulți copii curajoși. Pugna, care avea doar 13 luni, era unul dintre potențialii concurenți, iar în ziua stabilită a venit la templu alături de alți doi ștrengari cu potențial. Preoții lama le-au oferit copiilor o grămadă de rune uzate, care fuseseră ale fostului mare maestru. Unul dintre copii - un băiat - a apucat o baghetă din porfir care a aparținut maestrului și... a băgat-o în nas. O fetiță neastâmpărată a scos o amuletă care a aparținut, și ea, marelului maestru și a înghițit-o imediat. Pugna i-a privit pe ceilalți doi cu calm, a schițat un zâmbet și a aruncat cu flăcări de culoarea smaraldului, transformându-i instantaneu în cenușă. După aceea, a înșfăcat bagheta și amuleta, spunând „Ale mele!”. Servitorii templului l-au ridicat pe umerii lor pe veselul Pugna, l-au înfășurat în veșmintele maestrului și l-au dus în grabă la tron înainte să i se schimbe buna dispoziție. În cinci ani, templul a devnit un alt morman de cenușă, satisfăcându-l întru totul pe Pugna. "
	"npc_dota_hero_templar_assassin_bio"		"Lanaya, asasinul templier, și-a găsit chemarea pe o cale de cercetare curioasă. Posedată de o tendința științifică, și-a petrecut anii de început angajată într-un studiu meticulos al legilor naturii-- cercetând în întunecimea magiei și alchimiei, recreând experimente din fragmentele carbonizate ale Violet Archives, și memorând observații ale păstrătorilor de evidențe Keen. Deja silențioasă și secretoasă prin felul ei de a fi, dificultatea obținerii acestor obiecte i-a îmbunătățit mai mult talentul de hoție. Să fi fost mai puțin izolată, ea ar fi putut fi notorie printre bresle ca un hoț-savant. Însă investigațiile ei au condus-o în colțuri mult mai obscure. Deși și-a devotat talentele hoțești pentru găsirea secretelor universului, în loc de asta a găsit o ușă secretă ce există în natura însuși: intrarea către Hidden Temple. Inteligențele ce așteptau după acel portal, s-au dovedit a o aștepta, și orice mistere ar fi dezvăluit în momentul descoperirii lor erau nimicuri în comparație cu răspunsurile promise Lanayei dacă aceasta ar continuă în serviciul lor. A jurat să protejeze misterele, dar mai important, în serviciul Hidden Temple ea își satisface dorința nesfârșită de a înțelege. În ochii fiecărui inamic pe care îl elimină, este dezvăluită o parte suplimentară din mister."
	"npc_dota_hero_viper_bio"		"Viper, entitatea malefică al unui vrăjitor sadic care l-a capturat şi a sperat să-l domesticească, era curios de fericit pentru că scăpase din Nether Reaches, din măruntaiele Pământului unde nu pătrundea nimeni şi unde nimic nu se schimba niciodată. În Nether Reaches, rasa lui Viper a trăit milioane de ani, înainte să fie ameninţată de alunecările de teren care i-au izolat pe Netherdrake în caverne luminoase. Viper a avut nevoie de un timp pentru a se conforma dorinţelor vrăjitorului, sperând ca acesta să-l înveţe despre magia neagră. Dar curând şi-a dat seama că puţine vrăji sunt la fel de letale ca toxinele pe care le avea de la naşterea sa. Secretând un acid care a distrus rapid barele cuştii, Netherdrake a scăpat în libertate, a scuipat otravă în ochii bătrânului vrăjitor şi a dat de veste lumii să ştie că a apărut un maestru nou."
	"npc_dota_hero_luna_bio"		"Cum de a fost redusă la asta? Ea a fost cândva Năpasta Plaiurilor, lidera nemiloasă a unor bărbați și bestii, capabilă să aducă teroarea oriunde dorea. Acum, ea este departe de tărâmul ei matern, pe jumătate înnebunită de foamete și luni de pribegie, toată armata ei fiind moartă, sau mai rău. Pe când stătea ea la marginea unei păduri seculare, o pereche de ochi lucioși o spionau de printre crengile străvechi. Ceva frumos și letal căuta o masă pe-nserat. Fără să scoată vreun sunet, s-a întors și a plecat. Furia a copleșit-o. Ținând un pumnal ros de rugină, ea s-a năpustit asupra bestiei pentru a câștiga măcar o fărămâ din gloria sa apusă, dar vânatul ei nu era de prins. De trei ori a încolțit aceasta animalul printre pietre și copaci și de trei ori s-a năpustit numai ca să vadă o umbră ce se pierde prin pădure. Luna plină strălucea cu putere și urma creaturii era uşor de luat. Ajungând într-o poiană, în vârful unui deal mai înăltuţ, forma felină bestiei uriaşe se vedea din depărtare - era atentă și răbdătoare. Când femeia și-a arătat pumnalul, creatura s-a ridicat, a răcnit și s-a năpustit. Parcă moartea o aştepta, în cele din urmă, în acest loc straniu. Ea stătea calmă și pregătită. O mișcare fulgerătoare și bestia i-a luat pumnalul din mână înainte să se facă nevăzută în pădure. Linişte. Siluete cu glugi s-au apropiat. Ele i-au explicat, pe un ton respectuos, că Selemene, Zeița Lunii, a ales-o, a ghidat-o și a testat-o. Fără să se dea bătută, ea a îndurat ritualurile sacre ale Lunii Negre, luptătorii din Nightsilver Woods. Aceasta a avut de ales: să se alăture Lunii Negre și să se pună întrutotul în serviciul lui Selemene sau să plece și să nu se mai întoarcă niciodată. Ea nu a ezitat. Acceptându-şi soarta, a renunțat la trecutu-i sângeros și a luat un nume nou, Luna, Moon Riderul de temut, gardianul loial și neînfricat al Nightsilver Woods."
	"npc_dota_hero_dragon_knight_bio"		"După ani pe urma unui Eldwurm legendar, Knight Davion s-a găsit înfruntând un adversar dezamăgitor: temutul Slyrak a îmbătrânit şi a devenit plăpând, aripile sale sfâşiate, puţinii solzi rămaşi loviţi de putrezire, colţii tociţi ca cioturile, şi respiraţia sa de foc cu nu mai mult terifiantă decât o cutie cu chibrituri ude. Văzând nicio onoare de câştigat de pe seama morţii dragonului, Knight Davion se pregătea să plece şi să-şi lase bătrânul adversar să moară în pace. Dar o voce i s-a furişat în gânduri, şi Slyrak a oferit o rugăminte şoptită ca Davion să-l onoreze cu moartea în luptă. Davion a fost de acord, şi s-a găsit premiat mai mult decât se aşteptase pentru actul său de milă: În timp ce şi-a băgat spada în sânul lui Slyrak, dragonul i-a străpuns gâtul lui Davion cu o gheară. În timp ce sângele lor se amesteca, Slyrak şi-a trimis puterea prin Ruta Sângelui, trimiţând toată puterea sa şi secole de înţelepciune cavalerului. Moartea dragonului le-a pecetluit legătura şi Dragon Knight s-a născut. Puterea străveche zace în Dragon Knight Davion, sculându-le când acesta cere. Sau oare e Dragon care îl cheamă pe Knight..."
	"npc_dota_hero_dark_seer_bio"		"Rapid când trebuie, și un strategist iscusit, Ish'Kafel, zis şi Dark Seer, nu are ce face cu armele atâta vreme cât are puterea minții de partea sa. Talentul său constă în abilitatea de a manevra lupta în propriul avantaj. Originar dintr-un loc care se numeşte \"Tărâmul din spatele zidului\", Dark Seer este, aici, un războinic venit dintr-o lume aflată dincolo de realitate. General renumit odinioară și apărător neînfricat al zeului-rege Damathryx, Dark Seer a condus numeroase războaie în fruntea unei armate neînduplecate. În cele din urmă, oastea sa a fost înfrântă, chiar în ultimele zile ale Marelui Război dintre Granițe. În acele clipe de disperare, Dark Seer a încercat un ultim act de eroism, a condus forțele inamice într-un labirint dintre ziduri. În ultimul moment, chiar înainte să fie capturat, el şi-a fentat inamicii, a sărit peste ziduri şi i-a închis acolo pe dușmani pentru totdeauna, declanşând o explozie de energie neagră uimitoare. Când ultimul fir de praf s-a aşezat, Dark Seer a văzut că oamenii săi erau salvaţi, dar a constatat că el se afla sub cerul altei lumi, fără cale de întoarcere. Acum el dorește să-și dovedească valoarea de strateg militar, și promite să arate că este cel mai mare tactician pe care această lume nouă și ciudată l-a văzut vreodată."
	"npc_dota_hero_clinkz_bio"		"La baza Dealurilor Sângerânde se întinde o pădure de o mie de leghe - un loc numit The Hoven, unde iazuri negre adună sângele din amonte și regele-vrăjitor Sutherex domnește cu bunăvoie. Pe vremuri un protector devotat al ținuturilor Hoven, Clinkz și-a câștigat reputația pentru îndemânarea sa cu un arc. În cel de-al trei sutelea an al regelui-vrăjitor, demonul Maraxiform s-a ridicat din al șaselea iad pentru a pune stăpânire pe pădure. Ca răspuns, regele-vrăjitor a decretat o vrajă de nedezlegat: oricui va ucide demonul i se va acorda Viață fără Sfârșit. Neștiind de vrajă, Clinkz a înfruntat lupta, apărându-și ținuturile împotriva atacului neobosit al demonului. Clinkz l-a împins pe Maraxiform înapoi până la porțile celui de-al șaselea iad, unde, pe acel prag înflăcărat, s-au prins într-o luptă pe viață și pe moarte. Fiind grav rănit, demonul a eliberat un suflu de foc infernal în momentul când Clinkz a eliberat ultima sa săgeată. Săgeata l-a lovit cu precizie pe demon pe măsură ce focul infernal se scurgea peste tărâm, aprinzând iazurile negre și arzându-l de viu pe Clinkz chiar în momentul morții demonului. Astfel, farmecul vrăjitorului a prins efect tocmai în momentul pârjolirii arcașului, păstrându-l în această stare venală, lăsându-l ca o ființă de oase și furie, prinsă tocmai în momentul morții, purtând suflarea iadului cu el în drumul său spre eternitate."
	"npc_dota_hero_enchantress_bio"		"Aiushtha apare ca o creatură inocentă şi dezinvoltă a pădurii, dar acestea nu sunt singurele ei calităţi. Ea înţelege bine suferinţa lumii naturale. A călătorit în lung şi-n lat, a ajuns şi prin păduri minunate, şi prin păduri lugubre, a cunoscut fiecare climat şi fiecare anotimp, făcându-şi mulţi prieteni, împărtăşind veşti, aducând zâmbete şi vindecându-i pe cei la nevoie. Pentru lumea distrusă de război, pădurile sunt tăiate pentru construirea navelor şi a maşinăriilor de asediu; chiar şi în locuri paşnice, pădurile sunt puse la pământ pentru ca lemnul să fie folosit la construirea caselor şi la combustibil. Aiushtha aude rugăminţile creaturilor mici, cele ascunse în locuri care au nevoie de umbră verde şi acoperământ de frunze pentru a duce o viaţă liniştită. Ea îi ascultă pe cei care nu sunt ascultaţi de nimeni. Aiushtha duce poveştile lor în pădurile din lumea largă, sperând că propria sa veselie este ca o vrajă care va îndeplini promisiunea unui viitor înverzit."
	"npc_dota_hero_omniknight_bio"		"Purist Thunderwrath a fost un cavaler din greu luptător, uzat de călătorii, devotat, jurat ordinului în care a crescut ca scutier pentru cavaleri cu mărețe reputații. Și-a petrecut întreaga viață în slujba Omniscientului, a Atotvăzătorului. Lupta lor era sfântă și era atât de devotat încât nu a pus-o niciodată sub semnul întrebării, atâta timp cât a avut puterea să lupte și vitejia impetuosă a tinereții. Însă pe parcursul lungilor ani de cruciadă, pe măsură ce mai-marii săi treceau în neființă și erau îngropați în morminte amărâte la marginea unor poteci noroioase, pe măsură ce frații săi de legătură cădeau în bătălie în fața unor creaturi necioplite ce refuzau să se aplece în fața Omniscientului, pe măsură ce proprii săi scutieri erau distruși în ambuscade, de boală și de apă rea, el a început să își pună întrebări cu privire la însemnătatea jurămintelor sale--înseamnătatea întregii cruciade. După meditație adâncă, s-a despărțit de armata sa și a început lunga drumeție înapoi spre stâncile presărate cu peșteri  din Emauracus și acolo le-a înaintat o provocare preoților Omniscientului. Niciun cavaler nu îi mai luase la întrebări până acum, iar ei au încercat să îl arunce în groapa de sacrificiu, dar Purist nu s-a lăsat mișcat. Pe măsură ce el îi înfrunta, a început să strălucească cu o lumină sfântă și ei au înțeles că Omniscientul a ales să se i se dezvăluie lui. Marele Hierofant l-a condus într-o călătorie de săptămâni întregi, în jos, în cea mai adâncă cameră, sfânta sfintelor, unde nu aștepta ceva concept abstract de înțelepciune și introspecție, nu ceva relicvă ce necesita o injecție de imaginație pentru a crede în ea, ci însuși cel vechi. Nu a trăit doar în aceste stânci timp de miliarde de ani; nu, El le-a creat. Omniscientului a creat imensa carapace minerală în jurul său ca o apărare împotriva numeroaselor pericole din spațiu. Astfel, Atotvăzătorul a declarat că a creat lumea și date fiind celălalte adevăruri ce i-au fost dezvăluite lui Purist în ziua aceea, cavalerul nu a avut niciun motiv să respingă povestea. Poate că Omniscientul este mincinos, adânc în închisoarea sa de piatră, nefiind de fapt creatorul lumii, însă Omniknight nu a mai pus niciodată la îndoială credința sa. Campania sa avea un înțeles, în sfârșit. Și nu pot fi întrebări cu privire la faptul că puterile glorioase ce îl cuprind și îi dau putere în luptă lui și camarazilor săi sunt reale dincolo de orice îndoială."
	"npc_dota_hero_huskar_bio"		"Ivindu-se din chinurile sacrului Tărâm Nothl, Huskar şi-a deschis ochii să-l vadă pe Dazzle, shadow priestul generos, care făcea o incantaţie puternică asupra acestuia. Împotriva riturilor antice ale Ordinului Dezun, spiritul lui Huskar a fost salvat din eternitate, dar ca toţi cei ce întâlnesc tărâmul Nothl, acesta s-a regăsit schimbat irevocabil. Nu mai era la mila corpului său muritor, însuşi sângele său devenind o sursă de putere incredibilă; fiecare strop vărsat se întorcea înzecit cu o energie feroce, arzândă chiar. Însă acest dar l-a enervat pe Huskar, deoarece pentru salvarea sa din Nothl, Dazzle i-a negat locul alături de zei. I-a fost negat propriul sacrificiu sfânt. Cu timpul, bătrânii ordinului au căutat să-şi extindă influenţa şi Huskar, după părerea acestora, ar fi o armă formidabilă în campania lor. Dar devenind o biată armă pentru ordinul care i-a negat dreptul prin naştere l-a supărat şi mai mult. Cum primele scântei ale războiului au apărut în orizont, el s-a retras spre casa sa ancestrală pentru a găsi noi aliaţi, între timp căutând o cauză demnă pentru dezlănţuirea puterii sale pe care sacrificiul său total ar putea-o aduce."
	"npc_dota_hero_night_stalker_bio"		"O istorie a lui Night Stalker nu există, doar povești. Există povestiri antice împletite în folclorul fiecărei rase și culturi, despre un timp imposibil înainte de razele soarelui și zi, când noaptea domnea singură și lumea era acoperită cu creaturile nopții, creaturi ca Night Stalker. Se spune că la răsăritul primei zi, toate creaturile nopții au pierit. Toate, în afară de una. Fiind întruparea răului, Balanar se bucură de reavoința sa. El a creat rolul principal al Terorii Nopților, Boogeyman, și de când au existat tineri, al lui este spectrul invocat pentru a-i îngrozi. Acesta este un rol pe care îl savurează, dar nu e doar teatru gol. Pândește într-adevăr pe cei neatenți, lipsiți de apărare, pe cei care au rătăcit dincolo de căile luminate sau care au ignorat avertizările comunităților lor. Night Stalker este dovada vie că cel mai rău coșmar al fiecărui copil... este real."
	"npc_dota_hero_broodmother_bio"		"Timp de secole, Black Arachnia, Broodmother, a stat ascunsă în întuneric prin tuburile de lavă de sub craterul vulcanic ce arde înăbuşit al Muntelui Pyrotheos, crescând milioane de păianjeni în siguranţă înainte de a-i trimite să găsească pradă în lumea largă de deasupra. Într-o vreme mai târzie, Vizierul Lăcomiei, Ptholopthales, şi-a ridicat un zigurat de magnetit pe versanţii vulcanului mort, ştiind că orice jefuitor care ar căuta bogăţia magnetică ar trebui să supravieţuiască pasajelor infestate cu păianjeni. După un mileniu de pace materna, Black Arachnia s-a găsit asediată de către tot felul de hoţi, cavaleri îndrăzneţi şi tânăra nobilime--toţi fiind delicioşi, cu siguranţă, dar totuşi care produceau un mediu nepotrivit pentru creşterea puilor ei inocenţi. Obosită de către intruziuni, ea l-a vizitat pe Ptholopthales; şi când s-a dovedit că acesta este nedoritor să discute despre un compromis, ea l-a înfăşurat pe Vizier într-un cocon de mătase şi l-a pus deoparte pentru a fi piesa de rezistanţă a unui ospăţ aniversar special. Din păcate, absenţa maestrului Ziguratului Magnetic a încurajat apariţia unor noi generaţii de intruşi. Când unul din nou-născuţii ei a fost călcat de către un aventurier stângaci, la limita firului ei de mătase. Broodmother s-a dus spre suprafaţă, declarând intenţia sa de a scăpa lumea de fiecare invadator posibil, până la ultimul Erou dacă e necesar, până când aceasta ar putea să-şi asigure creşa să fie din nou un mediu sigur şi deplin pentru preţioşii ei păianjeni."
	"npc_dota_hero_bounty_hunter_bio"		"Când cei vânați spun povești despre Gondar, Bounty Hunter, nimeni nu e sigur care sunt adevărate. Pe șoptite, se spune că a fost abandonat de mic, învățând meșteșugul urmăririi ca o metoda simplă de a supraviețui. Alții aud că a fost un orfan de război, luat în grijă de către marele Soruq Vânătorul pentru a învăța meșteșugul maestrului cu spada, pe măsură ce cutreierau pădurea întunecată în căutarea vânatului mare. Alții cred că a fost un copil amărât al străzii, crescut în breasla pungașilor și tâlharilor, antrenat în artele ascunzișului și a păcălirii. În jurul focurilor de tabără în provincia sălbatică, cei ce constituie prada sa povestesc zvonurile despre munca lui Gondar, devenind din ce în ce mai înfricoșați: se spune că el a fost ce i-a dat de urmă regelui tiran Goff, la ani de zile după ce regele nebun s-a ascuns, aducând capul acestuia și sceptrul său ca dovadă. Și că el a infiltrat taberele de rebeli din Highseat, aducându-l în cele din urmă pe legendarul tâlhar White Cape la judecată pentru crimele sale. Și că el a fost cel ce a pus capăt carierei lui Soruq Vânătorul, fiind condamnat ca un criminal după ce a ucis prețuitul dragon al Prințului. Poveștile despre incredibila îndemânare a lui Gondar continuă, fiecare ispravă îndrăzneață fiind și mai de necrezut decât cea din urmă, fiecare țintă, mai evazivă. Pentru prețul potrivit, cei vânați știu că oricine poate fi găsit. Pentru prețul potrivit, chiar și cei mai măreți pot da de frică în umbre."
	"npc_dota_hero_weaver_bio"		"Țesătura creației are nevoie de îngrijiri permanente, altfel se rupe; căci atunci când se despletește, lumi întregi se distrug. Este de datoria creaturilor Weaver să mențină țesătura strânsă, să repare puncte uzate în plasa realității. De asemenea, apără împotriva lucrurilor care rod și își depun ouăle în regiuni zdrențuite, a căror pui pot devora rapid unversuri întregi dacă niciun Weaver nu e atent. Skitskurr era un maestru Weaver, însărcinat să păstreze un petec mic al creației împletit strâns și nedeslânat. Dar munca nu era îndeajuns de satisfăcătoare. Îl deranja faptul că munca originală a creației se afla în trecut; Războiul de Țesut își făcuse treaba și a trecut mai departe. A vrut să creeze în loc să doar întrețină--să împletească lumi după propriile idei. A început să facă mici modificări în domeniul său, dar exaltarea creației s-a dovedit a da dependență, iar împletiturile sale deveneau tot mai îndrăznețe, trăgând împotriva modelului pe care Războiul de Țesut îl crease. Au venit gardienii, cu foarfeci, iar lumea lui Weaver a fost ruptă, tăiată de pe tapetul cosmic, pe care l-au reîmpletit fără el înăuntru. Skitskurr s-a găsit singur, despărțit de semeni, un statut care ar fi fost chin pentru orice alt Weaver. Dar Skitskurr s-a înveselit, pentru că acum era liber. Liber să creeze pentru sine, să înceapă din nou. Materia primă pentru a țese o nouă realitate era peste tot în jurul său. Tot ce avea de făcut era să rupă această lume de la cusături."
	"npc_dota_hero_jakiro_bio"		"Chiar şi pentru bestiile magice, un dragon cu două capete este un ciudat. Părţi egale de gheaţă şi foc, viclenie şi furie, creatura cunoscută drept Jakiro glisează deasupra terenurilor de luptă arse şi îngheţate, aducând prăpăd tuturor celor ce ar ridica armele împotriva sa. Cuiburile dragonilor Pyrexae conțin întotdeauna doi pui. Cunoscuţi pentru hainia chiar din primele momente ale vieţii, dragonii eclozaţi devreme ai acestei specii vor încerca să-şi omoare frații cât timp sunt încă în cuib. Numai cei mai puternici supravieţuiesc. În acest fel puterea rasei Pyrexae este asigurată. Printr-un accident al naturii, ciudatul Jakiro a eclozat dintr-un singur ou, combinând într-un singur individ întregul spectru al abilităţilor găsit în diversele specii Pyrexae. Încătuşaţi în armătura unui corp monstruos, puterea gheţii şi focului se combină, şi acum niciun inamic nu este în siguranţă."
	"npc_dota_hero_batrider_bio"		"Nu există niciun fel de armonie între creaturile din Jungla Yama Raskav. Prin muşcătură sau gheară, sau cleşte, sau copită, chiar şi cel mai mic semn de slăbiciune înseamnă o moarte rapidă. Se spune că Rider era doar un băiat ce tăia pleava pe câmpul familiei când a fost răpit, luat pe sus de un liliac-morde ce căuta de mâncare. Dar acest băiat a avut o idee bună, strecurându-se din strânsoarea tâlharului, ajungând pe spatele acestuia, şi doborându-l cu uneltele sale. Ieşind din epava însângerată, şi fiind intoxicat de fiorul zborului, băiatul şi-a dat seama că şi-a găsit menirea. Acesta crescu şi, în fiecare vară, se întorcea pe câmpul familiei pentru a căuta în tufişuri fiorul morţii, sub forma unor fălci sau a unei căderi fatale. Anii au trecut, iar dorinţa sa devenea tot mai arzătoare. A studiat jungla, intrând mai adânc în ea după fiecare expediţie, până şi-a făcut drum spre peşterile din inima ostilităţii. Ei spun că Rider, în ajunul unei nopţi de vară toride, nu a avut nimic altceva decât o frânghie, o sticlă de curaj lichid şi o motivare arzătoare să simtă cerurile din nou, când a sărit înăuntru..."
	"npc_dota_hero_chen_bio"		"Născut în Hazhadal Barrens, un ţinut fără de Dumnezeu, Chen a crescut într-unul dintre triburile acelea proscrise care își înjghebau existența în căldura aridă a deșertului. Folosind vechea metodă a domesticirii animalelor, poporul lui Chen i-a îmblânzit pe viguroșii locuthii din deșert, o specie pipernicită de dragoni de pământ, care erau folosiți pentru a topi nisipul în sticlă şi a face din el tuburi de colectat apa de ploaie, căci ploua şi acolo... de două ori pe an. Deşi nu aveau nici ce mânca, nici ce bea, triburile acelea se luptau mereu între ele. Într-o zi, tribul lui Chen a făcut o greşeală de neiertat--a prins în ambuscadă caravana nepotrivită. În lupta crâncenă care a urmat, poporul lui Chen a fost depășit numeric şi înfrânt. Cavalerii din Fold i-au învins imediat şi pe creaturile locuth care săriseră în ajutorul stăpânilor. După uciderea dragonilor, au urmat membrii tribului. Chen i-a înfruntat, i-a lovit, a ripostat cât a putut şi a fost cât pe ce să piară. Învins, aşezat în genunchi, îşi aştepta moartea cu umilinţă, punându-şi gâtul sub lama ascuţită a sabiei. Impresionat de curajul lui Chen, călăul și-a retras sabia. În locul lamei ascuţite, lui Chen i s-a dat să aleagă între moartea şi convertire. Chen a acceptat noua credință cu fervoare. A intrat în rândurile Foldului și și-a câștigat armura printr-o vărsare de sânge. Acum, cu fanatismul unui convertit și cu puterile sale de domesticit animale, Chen îi caută pe necredincioși și le oferă ultima răsplată."
	"npc_dota_hero_spectre_bio"		"Așa cum niveluri înalte de energie caută să se stabilizeze la un nivel scăzut, aşa şi Spectre - cunoscut sub numele de Mercurial - este o ființă de energie intensă și violentă, care se simte în mod irezistibil atrasă de scene conflictuale petrecute în lumea fizică. În timp ce forma sa spectrală normală depăşeşte graniţele simțurilor, de fiecare dată când ea se manifestă fizic, este lovită de o pierdere a conştiinţei de sine--dar nu intenţionat. În încleștarea din luptă, identitatea sa se sparge, se reconfigurează și începe să conștientizeze. Înțelege că ea e Mercurial, Spectrul--și că toate Haunturile sale nu sunt decât copii ale adevăratului şi unicului Spectre. Concentrarea vine de la lupta pentru supraviețuire; până în momentele finale ale victoriei sau înfrângerii, ea se ridică deasupra materiei și se regăseşte din nou în postura de formă eternă."
	"npc_dota_hero_doom_bringer_bio"		"Cel ce arde şi nu se consumă, devorează şi nu e sătul niciodată, omoară şi e mai presus de orice lege — Lucifer aduce dezastru tuturor care i se împotrivesc. Purtând sufletele pe vârful unei săbii arzânde, el este Cel Decăzut. Un general odinioară iubit, de pe tărâmul de după lumină, izgonit pentru păcatul sfidării: nu a vrut să îngenuncheze. De şase ori numele său s-a auzit de la clopotul din Vashundol. De şaizeci şi şase de ori aripile sale au fost însemnate până când au rămas numai cioturi fumegânde. Fără aripi, el a alunecat din legământurile ce-l ţineau în lumină şi a căzut ţipând spre pământ. Un crater în deşert, Paradisul pierdut. Acum el atacă fără milă, fără motiv, singura ființă vie capabilă să se deplaseze liber între cele șapte regate întunecate. Constrâns de nevoi implacabile, deformat de talente inimaginabile, Doom Bringer îşi cară propriul iad oriunde se duce. Într-un final, lumea îi va aparţine lui Doom."
	"npc_dota_hero_ancient_apparition_bio"		"Kaldr, Ancient Apparition, este o imagine proiectată din afara timpului. El răsare din vidul rece, infinit, care precedă universul şi îi aşteaptă sfârşitul. Kaldr este, Kaldr a fost, Kaldr va fi...şi tot ceea ce percepem, puternic cum ni se pare, este doar cel mai slab ecou apus al adevăratului,eternului Kaldr. Unii cred că în timp ce cosmosul îmbătrâneşte şi se apropie de ultimele momente, strălucirea şi puterea lui Kaldr se va intensifica--că Ancient Apparition va fi mai tânăr şi mai puternic pe măsură să ce sfârşitul eternităţii se apropie. Încleştarea sa de gheaţă va opri toată materia în loc, imaginea sa aruncând o lumină prea teribilă pentru a fi privită. Nemaifiind un Apparition!"
	"npc_dota_hero_ursa_bio"		"Ulfsaar Warrior este cel mai feroce membru al tribului ursin, protectiv cu pământul şi neamul său. În timpul iernilor lungi, în timp ce mamele dorm şi îngrijesc puii, masculii patrulează pământurile de deasupra ca niște apărători neobosiţi, vigilenți, ai căilor lor antice. Auzind mici zvonuri dar din ce în ce mai dese despre un rău care se întinde, Ulfsaar s-a dus dincolo de graniţele tărâmului său natal sălbatic, intenţionând să găsească şi să distrugă pericolul de la sursă, înainte să-i pună poporul în pericol. Acesta este o creatură mândră, cu un spirit luminos și puternic, foarte demn de încredere, un aliat şi apărător devotat."
	"npc_dota_hero_gyrocopter_bio"		"După servirea în timp de război, răscoale, răzmerițe și revoluții, lui Aurel, cel cu chipul arămiu, i-a cam ajuns--a văzut destule. Dar pe lângă niște gablonțuri și pensia sa considerabilă, bătrânul inginer a plecat cu ceva mult mai interesant: un plan demult uitat şi încă neterminat, pentru un Gyrocopter, primul aparat de zbor condus de om fără să folosească magie. Retrăgându-se într-un loc uitat de lume, în Arhipelagul Ash, de la tropice, Aurel s-a apucat să construiască maşinăria. Cum anii au trecut și numărul prototipelor neruşite era destul de mare, el a început să se întrebe dacă zborul mecanic era posibil. La un deceniu și o zi după pensioanre, într-o după-amiază însorită, în adierea unei brize sudice, Aurel stătea aşezat în prototipul său, ultima sa încercare de a-şi vedea Gyropterul funcţional. Era indignat, mai că se aştepta la un eşec. La fel cum s-a întâmplat de prea multe ori până atunci. Cu un mormăit surd, el a tras cordonul de igniție și și-a acoperit capul, așteptând explozia inevitabilă. Spre uimirea sa, aparatul a început să plutească și apoi, după câteva ajustări spontane, s-a stabilizat. Timp de aproape o oră, maşinăria executa mişcări în briză, cam la aceeaşi altitudine cu pescărușii. Aurel s-a trezit minunându-se de fenomenala sa reuşită--aceea de a se ridica deasupra solului, la bordul unei maşinării nemaiştiute până atunci. Pe măsură ce seara îşi făcea tot mai mult simţită prezenţa, inginerul și-a pregătit drumul înapoi spre atelier, dar, de bine ce-şi făcuse toate socotelile, a simţit o lovitură puternică, provocată de o ghiulea care lovise coada aparatului. După ce a ieşit cu greu din fiarele contorsionate şi a salvat ce s-a mai putut salva, Aurel a înotat către cea mai apropiată limbă de pământ și a blestemat ziua în care vasul de război a tras în el. După câteva zile, s-a întors la atelierul său şi s-a apucat de un alt gyrocopter, un aparat cu o capacitate mult mai mare, capabil să transporte încărcături periculoase."
	"npc_dota_hero_spirit_breaker_bio"		"Barathrum Spirit Breaker este o ființă domnească și foarte puternică, de o inteligență feroce și elementală ce a ales să treacă în lumea materială pentru a participa la evenimente ce aveau repercursiuni asupra lumii elementale, casa sa. În acest scop, a întruchipat o formă ce avea să îi fie de mare folos atât în lumea noastră, cât și în afara ei. Forma sa fizică ia naștere din puterile acestei lumi, combinând trăsături atât bovine, cât și simiene--coarne, copite și mâini--ca și embleme exteriorizate a calităților sale interioare de putere, viteză și viclenie. Poartă un inel în nas, ca și amintire că servește un maestru ascuns și că această lume în care lucrează este doar o umbră a celei reale."
	"npc_dota_hero_alchemist_bio"		"Ştiinţa sacră a Chimiei a fost o tradiţie a familiei Darkbrew, dar niciun Darkbrew nu a arătat vreodată creativitatea, ambiţia şi nesăbuinţa tânărului Razzil. Dar, când maturitatea veni să-l cheme, acesta a dat afacerea familiei deoparte pentru a-şi încerca norocul cu producerea aurului prin Alchimie. Într-un act de îndrăzneală potrivit reputaţiei sale, Razzil a anunţat că va transforma un munte întreg în aur. După două decade de cercetări, cheltuieli şi pregătiri, a eşuat spectaculos, găsindu-se rapid întemniţat pentru distrugerea masivă pe care a produs-o experimentul său. Dar Razzil nu a fost niciodată unul care să se lase doborât uşor, şi a căutat evadarea pentru a-şi continua cercetările. Când noul coleg de celulă s-a dovedit a fi un căpcăun fioros, a găsit oportunitatea de care avea nevoie. După ce l-a convins pe căpcăun să nu-l mănânce, Razzil a început să pregătească cu grijă o tinctură pe care acesta s-o bea, făcută din mucegaiuri şi muşchi ce creşteau pe piatra din închisoare. După o săptămână, părea să fie gata. Când căpcăunul a băut poţiunea, a luat-o razna într-o furie nebună, distrugând barele celulei şi trecând explosiv prin ziduri şi gardieni de asemenea. Curând s-au găsit pierduţi undeva în pădurea din jurul oraşului cu o dâră de distrugere în urma lor şi niciun semn de urmăritori. Sub efectele ulterioare ale tonicului, căpcăunul părea liniştit, fericit, şi chiar mai dornic. Decişi să lucreze împreună, perechea s-a dus să colecteze materialele necesare pentru a încerca transformarea Alchimică a lui Razzil din nou."
	"npc_dota_hero_invoker_bio"		"La început, magia a fost o artă a memoriei, iar unii spun că aceasta era cea mai puternică formă a ei. Magicianul nu avea nevoie de tehnologie, de niciun fel de baghetă sau de altceva în afară de mintea sa. Toate înlănţuirile ritualului erau dispozitive mnemonice slabe, menite să permită practicianului să-şi reamintească, în detalii amănunţite, ce formulă mentală specifică deblochează puterea unei vrăji. Cei mai măreţi vrăjitori din acele vremuri erau cei binecuvântaţi cu cea mai bună memorie şi atât de complexe erau invocaţiile încât toți vrăjitorii erau obligați să se specializeze. Cel mai devotat putea spera șă-și amintească bine trei vrăji – patru, cel mult. Magicienii obișnuiți erau fericiţi dacă ştiau două şi nu era neobişnuit ca vrăjitorul unui sat să cunoască numai una -- chiar şi pentru aceea i se cerea să consulte cărţi... ca un test împotriva uitării. Dar printre acești practicieni timpurii a existat o excepţie, un geniu cu o cunoaştere vastă şi o memorie generoasă, un maestru care a ajuns să fie cunoscut sub numele de Invoker. În tinereţea sa, precocele vrăjitor nu a stăpânit patru, nici cinci, nici măcar şapte incantaţii: El putea să comande nici mai mult, nici mai puțin de zece vrăji şi să le folosească instant. A învăţat mai multe, dar le-a găsit a fi inutile, practicându-le o singură dată înainte să le elimine din mintea sa pentru totdeauna, pentru a face loc unor aplicații mai utile. O asemenea vrajă era Sempiternal Cantrap -- o vrajă a longevităţii, cu o putere uriaşă care i-a făcut pe cei ce au folosit-o în primele zile ale lumii să fie şi astăyi alături de noi (numai dacă nu au fost striviţi în atomi). Mulţi dintre aceşti cvasi-nemuritori trăiesc în linişte, temători să recunoască secretul lor: Dar Invoker nu este unul care să-şi ţină darurile ascunse. El este străvechi, un învăţat mai presus decât alţii, iar mintea sa încă mai are, într-un fel, spaţiu pentru a conţine un simţ imens al propriei valori... La fel şi Invocările cu care se amuză prin lungul crepuscul al creaţiei."
	"npc_dota_hero_silencer_bio"		"Parte din a șaptea și ultima generație cu un pedigree selectat cu grijă, Nortrom a fost crescut de către ordinul antic al Aeol Drias pentru a deveni cel mai mare utilizator de magie pe care îl văzuse lumea. Era proorocitul, culminația a două sute de ani de împerecheri alese, un mag războinic ce avea să aducă glorie ordinului și distrugere inamicilor săi declarați, Cavalerilor Fold. Crescut alături de alți magi tineri într-un cantonament printre dealurile aride ale Hazhadalului, preceptorii ordinului au așteptat ca abilitățile lui Nortrom să se manifeste. În timp ce ceilalți studenți își antrenau talentele cu foc, gheață sau incantații, Nortrom stătea tăcut și lipsit de talent, incapabil de a invoca nici măcar un hex. Pe măsură ce ultima zi de testare se apropia, el tot nu își găsise magia. În dezgust, preceptorii îl mustrau în timp ce copiii râdeau. “Tu nu ești mag,” a declarat conducătorul ordinului. Totuși, Nortrom nu a renunțat. A participat la ziua testării și a înfruntat tinerii magi care și-au bătut joc de el. Iar atunci, precetorii săi au învățat o lecție valoroasă: lipsa magiei poate fi cea mai măreață magie dintre toate. Nortrom i-a amuțit pe tinerii magi unul câte unul și i-a învins în luptă individuală, până când a rămas singur ca și campion al Aeol Drias, împlinind profeția."
	"npc_dota_hero_obsidian_destroyer_bio"		"Unul dintr-o rasă nobilă și magnifică, Harbinger pândește granița Vidului, singura santinelă supravieșuitoare a unui avanpost al lumii de pe marginean abisului. Din această lume crestată, cristalină, izolată, întotdeauna cu garda ridicată, a privit timp de eternități spre ceruri, în alertă pentru a observa orice mișcare în noaptea fără fund de după stele. În rețeau intelectul său sclipitor este imprimat un model rezonant care proorocește, o muzică întunecată care implică că într-un final, un fel de rău se va trezi acolo, dincolo de marginile creației, și își va îndrepta atenția spre lumea noastră. Cu toată ființa sa concentrată pe veghea sa, Outworld Devourer nu a dat prea multă atenție evenimentelor mai apropiate de soare. Dar măcar vociferările Anticilor și o senzație de pericol crescând din interior și exterior, l-au trimis în zbor spre soare pentru a vizita câmpurile de război. Locul lui Harbinger în profețiile noastre nu este ambiguu: el trebuie considerat ca un semn al lucrurilor și mai rele ce vor urma. Dar și sosirea sa în sine este destul de proastă."
	"npc_dota_hero_lycan_bio"		"Banehallow a fost un nobil născut în casa Ambry, ilustră familie care deţinea pământuri roditoare întinse în vechiul regat Slom. Atunci când dorinţele regelui au devenit prea exagerate, iar curtea sa s-a umplut cu vrăjitori și șarlatani, casa Ambry a fost prima care s-a răzvrătit împotriva tronului şi a avarului său suveran. Refuzând să se mai supună regelui, casa Ambry a trimis șase mii de soldaţi în capitală, unde au fost nimiciţi în aşa-numitul Masacru al Trădătorilor. Și atunci un trist adevăr a ieşit la suprafaţă: când ataci regele, ai face bine să îl şi omori. Înfuriat de trădare, regele a exterminat casa Ambry, cruțându-i doar pe capul familiei și pe cel mai mic dintre fiii acestuia, Banehallow. În fața întregii curți, suveranul a ordonat ca tânărul Banehallow să fie transformat în lup şi să-şi devoreze tatăl înlănțuit pe podeaua din marmură ornamentată. “Aşa să faceţi,” a urlat regele, “pentru ca lordul Ambry să ştie că trădarea se plăteşte scump.” Magie puternică a fost invocată, iar Banehallow a fost transformat. Dar deși corpul său a luat altă formă, sufletul i-a rămas intact--în loc să muște grumazul tatălui, băiatul i-a atacat şi sfâşiat pe cei care-l ţineau pe bătrân legat. Zece cavaleri ai regelui au pierit sfârtecaţi înainte ca lupul să fie izgonit în negura nopţii. Aceasta fusese încă o lovitură pe care acea ilustră familie i-o dăduse regelui, iar lordul Ambry părea, pentru o ultimă dată, fericit--când regele i-a străpuns inima cu tăişul sabiei, bătrânul Ambry râdea... Iar Banehallow, ultimul reprezentant al vestitei case, a devenit Lycan, o parte războinic, o parte lup, şi şi-a început călătoria în căutarea dreptății pentru tot ceea ce a pierdut."
	"npc_dota_hero_lone_druid_bio"		"Cu mult înainte de primele săbii ale primelor istorii, s-a înălțat Clanul druidic al Ursului. Erau înțelepți și drepți, concentrându-și mijloacele pentru a căuta o înțelegere a ordinii naturale. Forțele inamice ale naturii au văzut asta și au profitat de pe urma celor învățate printre ei. Bătrânul întelept Sylla, judecător și clarvăzător al clanului, a pășit în față pentru semenii săi, iar acestuia i s-a oferit Sămânța cu următoarele cuvinte: 'Când toată lumea a apus, când civilizația a părăsit aceste tărâmuri, când lumea este nimicită și distrusă de deșerturi nemărginite la sfârșitul timpurilor, plantează Sămânța.' După ce a apucat ceea ce i se încredințase, Sylla și-a simțit anii regresând și vitalitatea sa reîntorcâdu-se. Cunoștințe vaste i-au cuprins mintea. A descoperit că își poate proiecta voința în realitate și că, cu puțină concentrare, își poate altera propria formă fizică. Dar șoapte subtile și urechi crude au dus vorba despre Sămânță și puterile sale către alți oameni și un război cumplit s-a năpustit asupra Clanului Ursului. În timp ce casa sa ancestrală ardea, Sylla și-a luat povara și a fugit spre tărâmurile sălbatice. Erele treceau, iar timpul și mitul i-au uitat pe Clanul Ursului, pe Sylla, și Sămânța, au uitat civilizații minunate care s-au ridicat și au căzut în urma Clanului Ursului. De-a lungul eonilor, Sylla a așteptat, a așteptat vești de la deitățile sale, a așteptat ca pacea să revină asupra tărâmurilor conflictuale, a așteptat în exil și secret sfârșitul tuturor lucrurilor și concluzia legământului său sacru, pregătindu-se totdeauna să înfrunte și să distrugă orice ar îndrăzni să îi amenințe scopul."
	"npc_dota_hero_brewmaster_bio"		"Adânc în Munții Plângători, într-o vale sub Orașul în Ruine, ordinul antic al Oyo a practicat de secole ritualurile sale de sfântă reverie, comunicând cu tărâmul spiritelor în timpul marilor festivale de băut. Născut din pântecul unei mamei de către un tată divin, tânărul cunoscut drept Mangix a fost primul care a crescut cu talentele ambelor descendențe. S-a antrenat cu cei mai mari esteți ai ordinului, învățând într-un final, prin beție sârguincioasă, ritualul de provocare la titlul de Brewmaster, Maestru Berar, apelativul cel mai onorific printre secta contemplativă de preparatori ai malțului. Atât competiție de băut cât și luptă până la moarte, Mangix a băut și l-a înfruntat pe maestrul străbun timp de nouă zile. Timp de nouă nopți s-au împiedicat și învârtit, au suflat greu și s-au îmbrâncit, până ce în sfârșit războinicul străbun a căzut în beție și stupoare, iar un nou Brewmaster a fost numit. Acum noul și tânărul Brewmaster invocă puterea strămoșilor săi Oyo pentru a-i potența toiagul. Când folosește magie, se îndreaptă către spiritele strămoșilor săi. Ca orice Brewmaster de dinaintea sa, a fost trimis de către poporul său cu o singură misiune. El cutreieră tărâmurile, râvnind la iluminare prin băut , căutând răspuns la antica schismă spirituală, sperând să gândească unicul gând ce va uni din nou tărâmul spiritual cu cel fizic."
	"npc_dota_hero_shadow_demon_bio"		"Unul dintre demonii suverani cu acces explicit la lumea aceasta, Doom se ocupă rar de problemele Neinfernalilor și Consoartelor Spectrale Inferioare, în timp ce Shadow Fiend se ocupă exclusiv cu expediții de colectare a sufletelor. Shadow Demon însă a manifestat totdeauna un interes profund și permanent pentru tărâmurile materiale, ca și când ar fi simțit că stăpânirea acestei legături ferme dimensionale ar putea fi cheia dominației totale a tuturor realităților. Convocat prima dată de vrăjitori minori, Shadow Demon îndeplinea fiecare dorință și etala acte de putere tot mai impresionante, până când a avut atenția completă a celui mai mare demonolog, iar prin el a diverșilor lorzi, tirani, autarci și hierofani ce depindeau de vrăjitorie pentru a-și susține puterea mondenă. Atât de mare a fost înșelătoria sa, că toți invocatorii săi se considerau stăpânii și pe Shadow Demon servitorul; între timp le-a erodat identitățile și le-a făcut mințile ale sale. În final, majoritatea membrilor cultului au fost păpuși goale, extensii ale voinței sale malefice. Care ar fi fost următorul pas al lui Shadow Demon, rămâne de de speculat, pentru că în acea vreme, Nevermore, Shadow Fiendul, a mușcat dintr-un suflet cu un gust extrem de neplăcut și a descoperit că conținea doar un miez respingător cu esența lui Shadow Demon. Alertați că urmează un atentat la adresa lor și că echilibrul anticul Pact al Umbrelor urma să fie destabilizat, Doom și Shadow Fiend si-au unit temporar forțele pentru a distruge cultul înfloritor. Combinând vrăji de o forță incredibilă, au distrus munca migăloasă de secole a lui Shadow Demon, reducând cultul la fărâme--și pe toți membrii la o baie de sânge. Nu a mai rămas nimic, cu excepția unei urme de umbră demonică. Nemuritoare și ireductibilă, acest rest de rău a fost suficient pentru a semăna următorul plan al lui Shadow Demon, iar prin adaptări și încercări, de-a lungul secolelor, a început să se regrupeze. Orice atingea acea fărâmă de umbră, corupea, iar influența sa a crescut treptat. Un haos de părți deteriorate, adunate împreună, recusute și combinate pentru a oferi lui Shadow Demon o formă și mai puternică decât cea anterioară. Acuma este complet, iar planului său de dominație infinită îi lipsește slăbiciunea anterioară. Ar părea că așa o ființă de pură răutate și rea-voință, o amenințare la toată creația, ar fi cu totul deplasată în lumea noastră...și totuși, Shadow Demon nu duce lipsă de adepți."
	"npc_dota_hero_chaos_knight_bio"		"Chaos Knight, veteranul a nenumărate lupte într-o mie de lumi, se trage dintr-un plan superior unde legile fundamentale ale Universului și-au găsit o modalitate de expresie vie. Dintre toate fundamentele străvechi, el este cel mai bătrân și cel mai lipsit de oboseală, căutând fără răgaz o ființă pe care o știe drept „Lumina.” Cu mult timp în urmă, Lumina s-a aventurat într-un tărâm străvechi, sfidând legământul primordial. Acum, Chaos Knight trece dintr-un plan în altul, mereu căutând să stingă Lumina oriunde o găsește. O mie de ori a făcut acest lucru și mereu scapă într-un alt plan, reluându-și căutarea. Călăreşte pe armăsarul său, Armageddon, repezindu-se în bătălie cu o frenezie maniacă şi căpătând putere din dezordinea Universului. O manifestare fizică a însuși haosului, în vremuri de nevoie el apelează la alte versiuni ale sale, din alte planuri, iar acești călăreți negri merg împreună, călare în luptă, fiind de neoprit, aţa cum este orice forță a naturii. Când existenţa ultimei Lumini a lumii este nimicită, căutarea va fi încheiată. Oriunde ar călări Chaos Knight, moartea ajunge în scurt timp."
	"npc_dota_hero_ogre_magi_bio"		"Ogre-ul normal este creatura pentru care fraza 'Tâmp ca o pungă de ciocane de piatră' a fost creată. În starea sa naturală, ogre-ul este extrem de incapabil în a face sau a decide orice. Îmbrăcat în mizerie, câteodată se găsește îmbrăcat accidental în piei de animale după ce mănâncă masa. Nu este o creatură în special de sociabilă, adesea având întâlniri amoroase cu bolovani sau trunchiuri de copaci care au fost crezuți să fie din neamul lor (un factor ce explică rata de natalitate scăzută în rândul acestei specii). Dar, o dată la fiecare generație sau asemănător, rasa ogre este binecuvântată cu nașterea unui Ogre-Magi cu două capete, căruia îi este oferit automat numele tradițional de Aggron Stonebreak, este numele primului și probabil singurului ogre înțelept din istoria lor. Cu două capete, Ogre Magi poate îndeplini funcții care alte specii ar putea să le îndeplinească folosind un cap. Și în timp ce Ogre Magi nu va câștiga nicio dezbatere (nici măcar cu el însuși), este binecuvântat cu o calitate divină numită Noroc Chior--o tendință pentru ocazii dese de noroc ce i-a permis rasei ogre să crească în ciuda inamicilor, vremei crâncene, și inabilitatea de a se hrăni. E ca și cum Zeița Norocului, umplută cu milă pentru speciile trist de inapte, l-a luat pe Ogre Magi sub aripa ei. Și cine ar putea s-o condamne? Sărmanele ființe."
	"npc_dota_hero_treant_bio"		"Departe in vest, în munții de după Valea Prevestirilor, se află rămășițele unei puteri străvechi, un izvor de energie supranaturală amplasat adânc în inima pădurii. Se spune că ceea ce crește aici, crește într-un mod straniu. Pentru forțele naturii acest obiect este sacru, creat pentru a sta ascuns. Multe sunt capcanele și pericolele acestui tărâm, ierburi devoratoare , faună încrucișată și flori otrăvitoare, dar nimic nu este la fel de aprig și măreț ca și cei cunoscuți drept Treant Protector. Aceste ființe uriașe, veșnic tinere, au datoria de a menține pacea în acest tărâm periculos, de a se asigura că nimeni nu încalcă granițele fără motiv, și de a nu lăsa pe nimeni să le fure secretele. Pentru foarte mult timp au avut grijă de pământul lor sacru, neîntrerupți, cu puține cunoștințe despre lumea din exterior. Chiar și așa, inevitabil, lumea exterioară a devenit conștientă de acest tărâm neîmblânzit, iar cu fiecare iarnă sfârșită devenea din ce în ce mai îndrazneață. În scurt timp au venit cu unelte pentru a tăia și cu flăcări pentru a arde, iar cei din neamul Treant se întrebau: Cine sunt aceste creaturi fragile și pricepute? Ce s-a întâmplat cu tărâmul lor verde și neîmblânzit? A urmat o perioadă de întrebări și îndoieli, o mie de veri pline de tradiți pierdute pentru examinări în timp ce străinii continuau să le strice pământul. Atunci cănd cei maturi au terminat de vorbit, curiozitatea a înlocuit grija. S-a decis: un Protector singuratic va fi trimis spre lumea înconjurătoare, instruit să cutreiere până când vor reapărea ghețarii, cu scopul de a observa pământul schimbător și creaturile sale, și de a descoperi ce pericole necunoscute le pot amenința terenul sacru."
	"npc_dota_hero_meepo_bio"		"„Dacă e să mă-ntrebi pe mine, în viață e important pe cine cunoști și ce găsești. Atunci când îți petreci viața în Ruinele Riftshadow, până și să găsești ceva de mâncare e o provocare, așa că trebuie să mai uiți de reguli, să mai șterpelești din când în când, trebuie să-ți cunoști punctele forte. Acolo sunt fiare ce te pot omorî, așa că trebuie să faci cumva să le prinzi în capcană pe cele slabe și să te ferești de cele puternice. Partea bună ar fi că ruinele au o istorie, iar unii prețuiesc mult istoria. Înainte era un palat acolo, un palat unde făceau tot felul de ritualuri întunecate. Chestii nasoale. Dacă supraviețuiai unei astfel de ceremonii, spărgeau un cristal și îți desfăceau sufletul în bucăți. Însă aveau artă frumoasă! Sculpturi și chestii. Uite ce e: câteodată mai dai de o gravură veche. De o duci înapoi în oraș și o vinzi, ți-ai asigurat mâncarea pe câteva săptămâni. Dacă ai și puțin noroc, poate găsești un cristal Riftshadow. Fă-i reclamă și întreabă lumea dacă-l vrea. Tot timpul este cineva care cunoaște ceva moș nebun căruia îi trebuie așa ceva. Dacă n-ai noroc, vinde-l unui Magus când mai trece unul prin oraș. Lor le plac astea. Oricum, orice ai face, ai grijă când umbli cu cristalele alea. Nu ai vrea să îl activezi din greșeală. Chiar doare.”"
	"npc_dota_hero_visage_bio"		"Cocoțate deasupra intrării în Labirintul Îngust sunt siluetele batjocoritoare ale garguilor, ce veghează veșnic. Fiare și păsări, oameni și monștrii, toate creaturile care mor și aleg să treacă dincolo vor ajunge, în cele din urmă, sub privirea lor. Pentru un spirit liber, decizia de a se aventura prin vălul morții este irevocabilă. Atunci când șansa se ivește, iar prin dibăcie sau măiestrie un suflet neliniștit își părăsește sentința, garguiul temut Visage, forma încătușată a spiritului nemuritor Necro’lic, este cel trimis pentru a-l aduce înapoi. Fără scrupule și eficient, fără a fi limitat de principiile oboselii și ale morții, Visage își vânează prada fără milă și fără a renunța, de bună voie distrugând pe oricine încearcă să-i ajute pe fugari. Cei ce nu respectă regulile vieții de dincolo nu se vor odihni niciodată, întrucât, deși este posibil ca cei morți să fie readuși la viață, este doar o problemă de timp până când Visage îi găsește și îi readuce la locul lor."
	"npc_dota_hero_undying_bio"		"Oare cât a trecut de când și-a pierdut numele? Mintea lui sfâșiată nici nu-și mai amintește.
Ca prin ceață vede armură, niște stindarde și frați de neam cu fețe triste călărind alături. Își amintește parcă o luptă: durerea și frica pe care le-a simțit atunci când mâini palide l-au tras din șa. Își amintește sentimentul de teroare pe care l-a avut atunci când l-au aruncat, pe el și pe frații lui, în hăul căscat al Zeului Mort, Bocetul din fundal în timp ce neantul îl consuma. În întunericul acela, până și timpul îi părăsise. Gândurile îi părăsiseră. Mințile li se pierduseră. Însă foamea...foamea a rămas. S-au întors unul împotriva celuilalt cu unghiile rupte și cu dinții crăpați. Apoi s-a auzit: la început mai îndepărtat, o notă slabă, aproape imperceptibilă, apoi alta, și alta, și alta, la nesfârșit. Notele s-au transformat într-un zid de sunet care a pulsat în mintea lui până n-a rămas cu niciun gând. Consumat de Bocet, și-a întins mâinile înspre Zeul Mort și și-a acceptat soarta. Însă nu a fost ales pentru a fi distrus. Zeul Mort voia război. În adâncul neantului, a primit un nou țel: să împrăștie Bocetul pe tot pământul, să-i adune pe morți împotriva celor vii. Avea să devină Undying, vestitorul Zeului Mort, să se ridice, să cadă și să se ridice din nou atunci când corpul lui va da greș. Să meargă prin moarte târșâit, vestind un Bocet fără sfârșit."
	"npc_dota_hero_rubick_bio"		"Orice mag poate face două-trei vrăji, iar câțiva poate ajung chiar vrăjitori dacă studiază îndeajuns, însă doar cei mai talentați pot să poarte titlul de Magus. Desigur, așa cum se întâmplă de obicei printre vrăjitori, faptul că aparții comunității nu înseamnă că toți se vor da la o parte din calea ta în drumul tău spre succes.
Deși era deja un duelist renumit și un ucenic al vrăjitoriei avansate, Rubick a realizat că titlul de Magus i s-ar potrivi doar când se desfășura a șaptea tentativă de asasinare la adresa lui. În timp ce arunca de la balcon o caricatură de asasin, el și-a dat seama că încercările de a-i curma viața au devenit groaznic de lipsite de imaginație. Cândva o pocnitură a unui deget sau un scârțâit al podelelor i-ar fi adus zâmbetul pe buze, însă, mai nou, totul a devenit atât de previzibil. Își dorea niște adversari pe măsură, așa că și-a pus masca de luptă și a făcut ceea ce ar face orice vrăjitor care vrea să urce în rang: și-a anunțat intenția de a ucide un Magus.
În scurt timp, Rubick a descoperit că dacă ameninți un Magus, îi ameninți pe toți, căci toți s-au năpustit vijelios asupra lui. Vrăjile aruncate de adversari asupra lui erau adevărate torente de energie și fiecare atac era gândit ca o lovitură mortală. Însă nu a durat mult și ceva s-a întâmplat, ceva la care adversarii lui Rubick nu s-au așteptat: propriile magii se întorceau împotriva lor. Așezat în mijlocul furtunii de vrăji, Rubick râdea, studiind atent puterile unuia, reproducându-le și aruncându-le împotriva altuia, semănând discordia printre cei ce s-au aliat împotriva lui. Din toate părțile se auzeau acuzații de trădare și, în scurt timp, vrăjitorii s-au întors unul împotriva celuilalt fără a avea nici cea mai vagă bănuială despre ce s-a întâmplat.
Când lupta se apropia deja de final, toți erau pârliți, înghețați, uzi, tăiați și străpunși. Mulți au fost răpuși de vrăji aparținând aliaților lor. Rubick stătea deoparte, obosit dar mulțumit de bâlciul pe care l-a creat. Nimeni nu a avut curajul să i se opună atunci când și-a cerut titlul Consiliului din Umbră, iar Cele Unsprezece Spirite au decis în unanimitate să-i acorde titlul de Grand Magus."
	"npc_dota_hero_disruptor_bio"		"Sus pe stepele Druud, pe care vântul le răvăşeşte necontenit, un tânăr Stormcrafter extrem de talentat, căruia i se spunea Disruptor, a fost primul care a dezlegat secretele furtunilor de vară. Asaltaţi din toate părţile de capriciile vremii sezoniere şi de năvălirile cotropitorilor din sud, din regatele aşa-zis civilizate, Oglozii munteni au luptat, secol după secol, să supravieţuiască pe aceste platouri nemărginite. Ei reprezintă vestigiile dispersate ale unei civilizaţii odinioară mărețe şi, în toată complexitatea aceasta, nici ei nu-l înţeleg pe deplin pe Stormcraftul straniu și enigmatic. Pentru acest popor de pe câmpiile înalte, vremea a devenit un fel de religie, pe care o venerează ca pe o entitate care le dă şi le ia viața. Dar furtunile electrice aducătoare de ploaie vin cu un preţ... Multe cadavre carbonizate, care n-au apucat încă să se răcească, au fost lăsate în urmă. Deși mic faţă de neamul său, Disruptor este neînfricat și condus mereu de o curiozitate fără margini. În tinereţe, pe când avea încă sufletul nealterat şi nu ajunsese posedat de Stryder, a explorat ruinele orașelor ancestrale, căutând prin bibliotecile mucegăite şi dărâmate și prin manufacturile abandonate. A luat ce i-a trebuit și s-a întors la tribul său. Adaptând un fel de mosor străvechi, acesta a stăpânit forța fulgerelor și acum poate să cheme tunetul oricând dorește. Cu puţină magie, dar şi cu meșteșug, mosoarele sale țin în ele puterea vieții și a morții; o putere controlată cu precizie şi îndreptată împotriva celor care au ajuns în sud şi a oricăror intruşi care traversează tărâmurile Oglozilor."
	"npc_dota_hero_nyx_assassin_bio"		"Adânc în Arhivele lui Ultimyr, pe același raft între tratatele cărtutarilor despre fizionomii ale dragonilor și cărți despre vrăji netraduse, se află un tom străvechi despre curiozități entomologice. Compus de către cărturari, cartea descrie talentele telepatice ale scarabeului fanatic, o specie stranie de insectă socială cu abilități unice peste toate cele șapte planuri. Spre deosebire de majoritatea larvelor din colonia sa, Nyx Assassin nu a ieșit din metamorfoză cu gânduri greoaie și colți tociți specifici lucrătorilor de tipul său. Acesta era o transformare specială, ghidată de bunăvoința lui Nyx. El a fost cândva cel ales, selectat din mulți și miruit cu extractul reginei zeițe însăși. Nu toți supraviețuiesc acestei binecuvântări întunecate din camera reginei, dar acesta a ieșit cu o minte străpungătoare, și gheare ca de pumnal, mandibulele sale ascuțite tăind aerul în timp ce gândurile sale erau proiectate direct în mintea celor din jurul său. Dintre toți scarabeii fanatici, el a fost selectat singur pentru chemarea supremă. După metamorfoză, acesta s-a renăscut, sub bunăvoința lui Nyx, cu abilități ce l-au format pentru un singur lucru: să omoare în numele zeiței sale."
	"npc_dota_hero_naga_siren_bio"		"Printre rangurile înalte din Slithereen Guard, există un jurământ solemn adesea repetat înainte de lupte: Slithereen nu vor eșua. De fapt aceste cuvinte sunt în egală măsură jurământ și legământ, căci, cei care nu-și îndeplinesc datoria vor fi izgoniți din ordin. Dacă eșuezi nu mai ești Slithereen. Cândva, cea mai respectată din neamul ei, Slithice, conducea la vremea ei un batalion din neamul Slithereen, utilizând-și vocea sa formidabilă ca pe cea mai grozavă armă din arsenal. Puternică, sinuoasă, serpentină, ea și-a condus Garda sa letală în apărarea a Deep Ones, și a comorilor imense din orașele scufundate. Dar în lupta finală din Crey, armata ei a fost contracarată de o armată jefuitoare formată din creaturi Levianth, obsedați în a găsi ofrande pentru zeul lor, Maelrawn. După un măcel lung și însângerat, în timp ce corpurile au fost curățate de pe holurile scufundate, s-a găsit că un singur pocal cu nestemate a fost furat din vistierie. Din Garda sa de o sută, numai câțiva au mai rămas, însă curajul și sacrificiul lor a fost neînsemnat. Ce a fost important era faptul că s-a furat din comoară. Onoare destrămată. Și așa, Naga Siren a fost alungată. Izgonită pentru a căuta pocalul furat. Deși ar putea să adauge la vistierie de o sută de ori masa ei în aur, ea e forțată să trăiască singură până în ziua în care se întoarce cu ceea ce a fost furat. Deoarece nicio cantitate de aur nu este egală cu onoarea pe care ea a pierdut-o."
	"npc_dota_hero_keeper_of_the_light_bio"		"Pe un cal palid călărește, această scânteie a sorilor nesfârșiți, acest Protector al Luminii. Cu mult timp în urmă Ezalor a evadat din nivelul fundamental de existență, separându-se de celelalte forțe antice de care era legat în marea armonie primordială. El este o putere ce a dobândit conștiință proprie la răsăritul universului, și acum călărește simultan în toate nivelurile de existență, cu un pas înaintea haosului ce îl pândește, purtându-și darul în vârful unui toiag strălucitor. Adevărul său maiestuous zace ascuns sub aparența exterioară a unui bătrân amărât care abia poate sta în șa. Însă, când e pus în fața provocării haosului, sau a forței întunericului, lumina lui primordială iese la iveală, și întreaga sa putere este dezvăluită, transformându-l din nou într-o forță demnă de luat în seamă."
	"npc_dota_hero_wisp_bio"		"Io este peste tot, și în toate lucrurile. Denunțat de inamici ca un mare distrugător, adorat de către discipoli o strălucire a unui ochi divin, Io ocupă toate dimensiunile deodată, cea mai mică fracțiune a ființei sale trecând în planul existenței fizice în orice moment dat. Ca gemenii călăreți a-i Întunericului și Luminii, dar și asemeni unui alt călător străvechi al cărui trecut adevărat e pierdut anilor, Io este un Fundament al universului, o forță mai bătrână ca timpul, un călător prin tărâmuri cu mult peste înțelegerea muritorilor de rând. Io nu e cu nimic mai puțin de suma tuturor forțelor ce se atrag și se resping din câmpul material, o manifestare vie a încărcăturii ce ține particulele împreună. Numai această mișcare a acestor forțe face că prezența lui Io să fie simțită în planul fizic. O forță binevoitoare, cooperativă, Io își leagă puterea de alții astfel încât puterea aliaților să fie mărită. Motivele sale sunt enigmatice, puterea sa este inimaginabilă, Io mișcându-se prin planul fizic, expresia perfectă a misterelor universului."
	"npc_dota_hero_slark_bio"		"Puțin este cunoscut de către locuitorii lumii uscate, Reciful Negru este o închisoare scufundată unde cei mai răi aparținând mării sunt trimiși pentru crime împotriva celor de-ai lor. Este un labirint de corali ascuțiți plin de slithereen criminali, Cei din Adâncuri perfizi, și specii de meranth sociopați. În acest labirint patrulat de țipari și apărat de anemone enorme, numai cei vicioși supraviețuiesc. Aruncat în Reciful Negru pentru crime neștiute, Slark și-a petrecut jumătate din viață fără neam sau blândețe, crezând pe nimeni, supraviețuind printr-o combinație de furișag și cruzime, păstrându-și gândurile și planurile pentru sine. Când infama Duzină a Recifului Negru a plănuit evadarea cu sfârșit tragic, și-au păstrat planul într-un secret perfect, ucigând pe oricine care ar fi pus cap la cap piesele--dar într-un mod sau altul, Slark a descoperit planul lor și și-a găsit un loc în acest plan. Zece din Duzină au fost omorâți în tentativa de evadare, iar doi au fost prinși, duși înapoi la Reciful Negru, apoi executați pentru distracția celorlalți deținuți. Dar Slark, cel de-al treisprezecelea membru neștiut, a folosit hărmălaia drept acoperire și a scăpat, fără să mai fie prins vreodată. Acum un rezident ascuns al lăstărișului de mangrove carnivore ce ocupă partea sudică a Shadeshore, Slark rămâne singurul care a evadat cu succes din Reciful Negru."
	"npc_dota_hero_medusa_bio"		"Frumusețea este putere. Acest gând a mângâiat-o pe Medusa--cea mai tânără și mai frumoasă dintre cele trei frumoase surori Gorgon, născute dintr-o zeița a mării--pentru că ea era singura muritoare dintre cele trei surori. Gândul a mângâiat-o, până în ziua în care atacatori mascați au invadat tărâmul Gorgon și le-au răpit de acasă pe cele două surori nemuritoare, fără a fi impresionați de frumusețea sau de lacrimile lor. Unul dintre invadatori a prins-o și pe Medusa însă apoi a împins-o deoparte cu o privire dezgustată: 'Aceasta miroase a muritor. Nu avem niciun folos pentru ceea ce moare.' Umilită, înfuriată, Medusa a fugit la templul mamei ei și s-a aruncat în fața zeiței plângând, 'Mi-ai negat viața veșnică--prin urmare te implor, dă-mi putere! Putere pentru a-mi dedica restul vieții să-mi salvez surorile și să răzbun această nedreptate!' După o lungă cugetare, zeița a cedat cererii fiicei sale, lăsând-o pe Medusa să-și ofere frumusețea legendară pentru o față și o formă de o putere de îngrozit. Medusa nu a regretat această alegere niciun moment. A înțeles că puterea este singură frumusețe pe care merită să o ai--pentru că doar puterea poate schimba lumea."
	"npc_dota_hero_troll_warlord_bio"		"Este uşor să jigneşti un trol. O rasă certăreaţă şi ranchiunoasă, trolii trăiesc din certuri şi conflicte, căutând mereu un motiv pentru a-şi ridica tonul în dispute. Masculii se maturizează în camere subterane, aflate sub casa mamei lor, hrănindu-se şi amuzându-se, contribuind cu nimic. Deseori , ei stau acolo chiar şi după maturizare, în timp ce îngrijitoarea lor îi întreţine. Când trolii tineri sunt scoşi afară din camera lor, ei se adună cu alţi troli , formând găşti de huligani care se plâng în gura mare din tot soiul de motive. Pe cât le place trolilor să se plângă, imaginează-ţi cât de rar este ca semenii săi să îl alunge din cauză că este prea insuportabil. Aceasta este soarta lui Jah'rakal, un trol negustor din Hoven. Atât de ranchiunos, de înţepat şi de insuportabil , încât ceilalţi troli au descoperit că este o companie oribilă. După o ieșire deosebit de acidă, în care şi-a însușit cea mai mare parte din prada din ultimul lor raid, complicii lui au cedat. S-au întors împotriva lui, l-au lovit cu bâtele şi l-au dat afară din tabăra lor. Furios din cauza alungării, el s-a întors ziua următoare înarmat şi i-a ucis pe fiecare în parte. El a depus un jurământ de sânge: el va fi mereu o forţă de luptă pentru el însuşi. Acum el hoinăreşte prin lume drept Troll Warlord, îndârjit şi furios, comandantul suprem al unei armate de o persoană."
	"npc_dota_hero_centaur_bio"		"Se spune că drumul unui centaur este pavat cu hoiturile celor căzuți. Pentru cel intitulat Warrunner, a fost un drum lung într-adevăr. Pentru străini, cei cu patru picioare din clanurile Druud sunt adesea confundați cu creaturi simple, animalice. Limbajul lor nu are nicio formă scrisă, cultura lor duce lipsă de tradiții pictografice, muzică structurată, sau religie formalizată. Pentru centauri, lupta este articulația perfectă pentru gând, cea mai de seamă exprimare a sinelui. Dacă uciderea este o artă pentru centauri, Bradwarden, Warrunnerul, este artistul lor cel mai de seamă. El și-a căpătat dominanța pe terenul de luptă al Omexe, o arenă străveche unde clanurile de centauri s-au adunat de-a lungul mileniului pentru a îndeplini cele mai vechi ceremonii gladiatorești. În timp ce faima sa se răspândea, spectatori au venit din lung și-n lat ca să-l vadă pe mărețul centaur în acțiune. Mereu primul care să calce în arenă, și ultimul care să plece, el compune o operă în fiecare împrăștiere de organe, în fiecare înfingere a sabiei lui lucinde de sânge. Este poezia sângelui pe oțel, aruncată în modele complexe pe nisipul câmpului de omor. Warrunner a omorât luptător peste luptător, până când arena a izbucnit cu urale în numele său, și s-a găsit singur, campionul de necontestat al neamului său. Măreața centură din Omexe i-a fost oferită, învelindu-i trunchiul gros, dar în victoria sa, artistul morții a găsit doar goliciunea. Ce e un luptător fără de provocare? Mărețul centaur a galopat din Omexe ziua aceea cu un nou țel. Pentru oamenii săi, Warrunner este cel mai viteaz luptător care să fi călcat în arenă. Acum el va dovedi că el este cel mai viteaz luptător care a existat vreodată."
	"npc_dota_hero_magnataur_bio"		"Maeștrii fierari de pe Muntele Joerlak nu se pun de acord decât în privința unui lucru: acela că un corn de magnocer e mai valoros decât orice aliaj. Și dintre toate acele coarne, cel mai mare și cel mai ascuțit corn aparține bestiei care a primit numele de Magnus. De aproape o generație, Magnus își petrecea ziua luând în coarne vânătorii veniți să fure comorile neamului lui, și în fiecare zi se întorcea la peșteră cu copitele și coarnele pline de sânge, până când Matriarha l-a implorat pe el și pe tot neamul său să se refugieze în nord, după umbra muntelui. Însă Magnus a râs sfidător, căci mereu a reușit să-și apere neamul. Magnocerii vor rămâne aici, a decis el, căci un magnocer nu crede în soartă, nici nu se răzgândește. Însă atunci când Muntele Joerlak a început să erupă din senin, înecând jumătate din neamul său în foc și cenușă, uite că Magnus s-a răzgândit. Cei ce au supraviețuit s-au îndreptat către nord, ajungând la o blocadă cu peste o sută de vânători înarmați cu arc și sabie. Magnus nici nu se aștepta la mai puțini, așa că i-a ales pe cei mai fioroși frați și surori ale sale și a atacat blocada cu o sălbăticie mai mare decât cea a muntelui care scuipa foc în spatele lui. În timpul acesta, magnocerii bătrâni, mamele și puii s-au pierdut toți printre nămeți. Aici părerile maeștrilor fierari sunt împărțite. Unii zic că Magnus și-a găsit neamul într-un final, alții susțin că ar fi avut niște răni mortale și a căzut lângă corpul Matriarhei. Nimeni nu are dreptate. Într-adevăr, Magnus a jurat că-și va găsi neamul... însă doar după ce îi va găsi pe responsabilii pentru erupția Muntelui Joerlak și îi va privi cum mor, străpunși de cornul său, căci un magnocer nu crede în soartă."
	"npc_dota_hero_shredder_bio"		"Rizzrack mai putea să audă țipetele în mintea sa. El a muncit, întorcând chei, rotind șuruburi, construind, cioplind și culegând. Somnul i-a scăpat; el numai a construit. Luni au trecut de când s-a închis in atelierul unchiului său, salvarea sa fiind aproape completă. Și-a frecat spatele în timp ce ochii i s-au închis, și a văzut o pătură de flori plutind pe valurile domole al Golfului Augury înainte să explodeze într-un nor de polen ce amuțea vieți în timp ce prelua controlul asupra plămânilor. S-a trezit sugrumat. Timp de ore întregi, sunetul ritmic al pietriei de ascuțit a sunat în magazin în timp ce ascuțea un set gigantic de lame, mintea sa fiind umplută cu imagini de vițe ce-i sugrumă vecinii, învăluindu-le casele. Golful Augury inundat nu a fost nimic comparat cu ororile violente pe care apele le-au lăsat să-și facă rădăcini după zidurile orașului. Dar costumul fierăstrău l-ar fi făcut puternic și s-ar simți în siguranță, el a crezut asta, permițându-și o speranță minoră înainte ca întreaga putere a fricii sale să cadă în mintea lui înnebunindă. Ramuri și scoarță și sânge. Când orașul căzu, Rizzrack a fugit de copacii ce mergeau, și a luptat, și a omorât. Copacii au spart porțile și au năvălit în oraș. Copacii au atacat și distrus tot ce a mai reușit Golful Augury să pună drept apărare, și au urmărit puținii refugiați ce fugeau. În această tăcere, Rizzrack și-a întins lanțul lung din mâna costumului său, mâinile sale tremurând în timp ce verifica fiecare verigă și încercând cu degetul gheara atașată la capăt. Costumul fierăstrău era gata.
Cu mâna sa tremurândă, a dat viață mașinii cu lame. Teroarea l-a condus, teroarea ce îl aștepta și pe care va avea s-o înfrângă pentru a avea o speranță pentru a-și calma mintea. În timp ce costumul fierăstrău s-a cutremurat la viață, el a știut că-și va înfrunta teama, și a știut că nu o să-i placă deloc."
	"npc_dota_hero_bristleback_bio"		"Niciodată n-a fost genul care să-și întoarcă spatele la o luptă, Rigwarl a fost cunoscut pentru lupta cu cei mai mari și mai răi luptători pe care putea să-și pună mâinile. Numit Bristleback de către mulțimile bete, acesta s-a dus în lupte prin camerele din spate în fiecare han dintre Slom și Elze, până când acțiunile sale au atras atenția unui barman ce avea nevoie de un ajutor. Pentru puțin alcool, Bristleback a fost angajat să colecteze datorii, să mențină pacea, și să rupă un picior sau două (sau cinci, în cazul unei bestii ghinioniste). După un răsfăț într-o noapte de veselie, în timp ce răni fizice au fost realizate în părți egale delicvenților cât și propriului său ficat, Bristleback și-a întâlnit în final nașul. ”Colții tăi mă insultă, domnule,” a fost auzit zicând pe o voce beată unui individ destul de mare din pustiitățile nordului ce încă nu a plătit. Au sărit vreo doisprezece luptători. Niciun scaun nu a rămas nestricat, și în cele din urmă, imposibilul s-a întâmplat: factura a rămas neplătită. Peste parcursul săptămânilor ce au urmat, rănile lui Bristleback i s-au vindecat, acele de pe spate i-au crescut la loc; dar onoarea meseriei sale este o afacere dificilă. A plătit factura din propriul buzunar, jurând să găsească acel nordic și să-și îndeplinească răzbunarea. Dar atunci el a făcut ceva ce n-a făcut înainte; el chiar s-a antrenat, și astfel a făcut o descoperire surprinzătoare despre el însuși. Un zâmbet i-a apărut în timp ce-și încorda tepușele de pe spate. Chiar ar trebui să-și întoarcă spatele luptelor."
	"npc_dota_hero_tusk_bio"		"A fost o bătaie de ținut minte. Acolo stătea Ymir, cunoscut ca și Tusk, Teroarea de la Barieră, Bulgărele din Cobalt, singurul luptător ce l-a învins pe Bătăușul Țepos în luptă dreaptă, iar acum singurul rămas în picioare în Taverna Wolfsden. Ceea ce a început ca un simplu pariu de supremație în bar s-a terminat cu patru clienți, un fierar, și șase din cei mai buni soldați ai Brigadei Gerului zvârcolindu-se printre cioburile și așchiile a aproape fiecărei sticle, halbă, și scaun din clădire. Tusk își lăuda victoria în timp ce îsi termina băutura.
La puțin timp după ce pierzătorii și-au venit în fire au și început cererile de dublu sau nimic. Tusk era încântat, dar nimeni nu putea născoci un pariu mai mare decât cel care tocmai a fost câștigat. Îngrozit de distrugerile pe care le-a suferit taverna sa și disperat să evite o altă bătaie, hangiului i-a venit o idee. Deși era atât de priceput, Ymir nu a participat la nicio luptă adevărată, nu a înfruntat moartea neiertătoare și haosul războiului. El i-a propus un pariu luptătorului: caută cea mai mare bătălie pe care o poate găsi, supraviețuiește, și câștigă pentru tabăra pe care a ales-o. Miza? Următorul rând de băuturi."
	"npc_dota_hero_skywrath_mage_bio"		"Un mag bine văzut la Curtea din Ghastly Eyrie, Dragonus trăieşte o viaţă zbuciumată. Legat prin jurământ la naştere să-l protejeze pe cel care conduce Nest of Thorns, Dragonus o urăşte din tot sufletul pe actuala regină Skywrath. În tinereţe, el a fost prieten şi însoţitor al prinţesei Shendelzare, prima pe linia tronului din Nest of Thorns. A iubit-o necondiţionat, dar - pe măsură ce studiile sale i-au acaparat tot mai mult timp - mintea sa s-a îndreptat spre învăţăturile oculte şi spre arta vrăjitoriei Skywrath.
Obsedat de chestiuni eterice, Dragonus a ratat semnele care anunţau un complot împotriva lui Shendelzare şi a pierdut, astfel, şansa de a o salva. Atunci când Curtea a fost zguduită de o lovitură rapidă şi violentă, Dragonus, suprins în timpul studiilor, a descoperit că vechea şi draga sa prietenă era deja pierdută. Nest of Thorns a intrat astfel pe mâinile surorii nemiloase a lui Shendelzare, iar el nu mai putea face nimic. Vrăjile lui Skywrath Mage îi servesc doar celui legat prin jurământ la naştere pentru a-l proteja pe descendentul Skywrath. Dragonus se agaţă de această îndatorire pe care o are, cu speranţa că, într-o zi, va putea să reînvie dragostea lui adevărată şi să o readucă pe Shendelzare în locul care i se cuvine. Secretul lui este cunoscut doar de Zeiţa Scree'auk, ale cărei vrăji au transformat-o pe Shendelzare dintr-o creatură deformată fizic într-o întruchipare a energiei răzbunătoare. Dragonus visează cu o şi mai mare disperare să o vindece complet pe Shendelzare, redându-i aspectul fizic plăcut. Dualitatea dintre rolul pe care îl are de îndeplinit la Curte şi visul ascuns îl torturează pentru că el este o creatură generoasă şi blândă; dar cea mai mare tortură pe care trebuie să o îndure este să-şi imagineze ura pe care Vengeful Spirit o are în inima ei pentru el."
	"npc_dota_hero_abaddon_bio"		"Izvorul din Avernus este sursa de putere a familiei, o crăpătură în pietre primordiale din care vapori cu puteri profetice au răzbătut de generații. Fiecare nou-născut al cavernei Casei Avernus este îmbăiat în ceața neagră, iar prin acest botez li se dăruiește o conexiune înnăscută cu energiile mistice ale tărâmului. Ei cresc socotindu-se protectori feroce ai tradițiilor genealogice, obiceiurilor tărâmului--dar ce apără de fapt e însuși locul botezului. Iar motivele ceții sunt neclare.
Când nou-născutul Abaddon a fost scufundat în Izvor, se spune că ceva nu a mers bine. În ochii copilului s-a văzut o lumină comprehensivă care i-a tulburat pe toți prezenți și a pus sacerdoții pe gânduri. A fost crescut spre a urma calea pe care toții descendenții lui Avernus au luat-o--să se antreneze în război, ca în caz de nevoie să conducă armata familiei în apărarea tărâmurilor ancestrale. Dar Abaddon a fost mereu diferit. Când alții se antrenau cu arme, acesta medita în prezența ceții. Consuma adânc din ceața ce provenea din Izvor învățând să-și combine spiritul cu puterea ce provenea din adâncurile de sub Casa Avernus; a devenit o creatură a ceții întunecate.
Era mâhnire în Casa Avernus--bătrânii și tinerii deopotrivă acuzându-l că-și ignoră responsabilitățile. Dar toate aceste acuzații au încetat când Abaddon a pornit în luptă, iar ei au fost martori ai puterilor sale asupra vieții și a morții, cu mult peste cele ale oricărui alt lord al Casei, datorate ceții."
	"npc_dota_hero_elder_titan_bio"		"Poate vă întrebaţi \"Cum a luat fiinţă lumea aceasta?\" Oare de ce dintre toate lumiile create aceasta îşi are caracteristicile stranii, colecţia sa diversificată şi pestriţă de fiiinţe, culturi şi mitologie? \"Răspunsul, cineva şopteşte, are de-aface cu Titanii.\"
Aceşti progenitori au existat încă de scurt timp după Început--sau poate au fost chiar martori ai creaţiei, născuţi cu aceasta răsunând în urechile lor. Însuflaţi cu cele mai din timp energii ale universului, ei doreau nimic mai mult decât să continue ca şi creatori în sine. Aşadar au supus sarcina de a modela materia după voia lor: lovind şi încingând, încovoind şi sablând. Când materia s-a dovedit a fi mai puţin anevoioasă decât îşi doreau, şi-au întors uneltele asupra lor înşişi, sculptându-şi minţile şi refăurindu-şi spiritele până când au devenit fiinţe cu rezistenţă măreaţă. Existenţa în sine deveniste obiectul definitiv al făuritului lor. Cu toate acestea, pe parcurs, uneori au făcut greşeli. Când ambiţia este mare, erorile sunt de neevitat.
Cel cunoscut sub numele de Elder Titan a fost un mare inovator ce a studiat la turnătoria creaţiei. Încercând să-şi îmbunătăţească îndemânarea, a distrus ceva ce nu se va putea repara, ci doar pus deoparte. A căzut în propria lume spulberată, un suflet frânt în sine. Acolo a sălăşluit, printre fragmentele crestate şi câmpurile despicate, împreună cu alte fragmente care s-au strecurat prin crăpăturile universului timpuriu. De aceea lumea pe care noi o cunoaştem se aseamănă cu o insulă de naufragiaţi, supravieţuitori al unei epave uitate demult. Uitată de toţi înafară de Unul ce se învinovăţeşte singur. Îşi petrece timpul totdeauna căutând o cale spre a realiza repararea, spre a putea să-şi împreuneze piesele sufletului său frânt ca lumea să fie îndreptată la fel. Acesta este cel care îl ştim ca Elder Titan."
	"npc_dota_hero_legion_commander_bio"		"Au venit fără avertisment. Între zidurile orașului Stonehall a pătruns un huruit și un sunet teribil, iar din negura necunoscută a apărut o puzderie de bestii incomensurabilă, bestii care foloseau flăcări și vrăji malefice și au ucis și au furat, mame și copii, pentru un țel întunecat. Din forța militară cândva măreață din Stonehall, numai Legiunea de Bronz, în frunte cu neîmblânzita Comandantă Tresdin, era destul de aproape pentru a interveni în luptă. Au călărit prin orașul lor, luptându-se printre aleile însângerate și piețele arzânde, făcându-și loc prin hoarda monstroasă pentru a ajunge la sursa invaziei bruște: un portal între lumi în centrul orașului, iar în abisul său urla campionul de temut al hoardei.
Învăluit într-o strălucire corosivă, liderul puzderiei din abis și-a mișcat sabia destul cât să taie un legionar în două, pielea lui începând să putrezească. Tresdin și-a ridicat sabia pătată cu sânge și și-a fixat privirea pe bestie. Campionul s-a întors zâmbind printr-un labirint de dinți. Fără să mai bage în seamă lupta ce se desfășura în jurul lor, au șarjat unul către celălalt.
Parând lovitură după lovitură, perechea dansa în duelul mortal, în timp ce Legiunea de Bronz pierea în jurul lor. Tresdin a sărit înainte, în timp ce adversarul ei a ridicat sabia pentru a o întâmpina. Sorții de izbândă s-au schimbat. Atacul a lovit-o pe Tresdin, o lovitură brutală din lateral; chiar și după pierderea echilibrului, ea și-a adunat forțele pentru a ataca din nou. Lamă hârșâia pe lamă, trecând de mâner, până la laba diformă, despicând-o în două, într-un spectacol oribil de scântei și sânge. Audiența malefică s-a holbat, uimită, în timp ce ea continua atacul, împingând sabia prin carnea adversarului, prin inima galopantă de dinăuntru. Cu un țipăt, care a despicat norii de deasupra, bestia a izbucnit într-un torent de sânge și chin. Portalul stygian a fluctuat, puterea, care a susținut abisul de dincolo, dispărând la fel de repede cum a apărut.
Invadatorii rămași au fost răpuși rapid de oțelul din Stonehall.
Deși au fost victorioși, supraviețuitorii nu prea aveau motiv de sărbătoare: orașul era în ruine, iar supraviețuitorii erau puțini. Focurile continuau să se răspândească. Desfășurându-și stindardele de război, Tresdin a adunat aliații rămași. Furia ei ardea și a jurat răzbunare forțelor abisului. Blestemați fie cei ce îndrăznesc să i se pună în cale."
	"npc_dota_hero_ember_spirit_bio"		"Pierdută în Munții Plângători se află, abandonată, Fortăreața Flăcărilor, cu sălile de antrenament goale, curtea acoperită de frunze și praf. Pe un baldachin din templul său închis se află un cazan de topaz umplut cu cenușă antică, rămășițele unui rug pentru poetul-războinic Xin. Timp de trei generații, Xin a predat acoliților Legăturile Flăcării Protectoare, o serie de incantații menite să antreneze mintea și trupul pentru realitățile dure de după zidurile fortăreței. Însă, prin predarea căii de războinic, a dobândit și rivalitățile unui războinic, iar în toamna sa, Xin a fost dovedit și ucis. Adepții săi s-au răspândit în cele patru direcții ale vântului. Dar pe măsură ce anii s-au transformat în secole, iar adepții în urmași, învățăturile sale s-au perpetuat prin șoapte și fapte. Mișcat de moștenirea trainică a învățătorului, Burning Celestial, aspect curios al focului, s-a invocat la Fortăreața Flăcărilor și a reaprins cenușa rugului. Din acești cărbuni a apărut o imagine a lui Xin, învăluită în flăcări, cu chipul cugetător pregătit să antreneze și să învețe, să răspândească focul cunoașterii la toți care caută îndrumare."
	"npc_dota_hero_earth_spirit_bio"		"Adânc printre piscurile și vârfurile din Upland, există un strat de jad sacru, abandonat de mult timp de către minerii ținuturilor muntoase. Din acest material rar a fost sculptată o statuie după asemănarea marelui general Kaolin, și apoi îngropată în fruntea unei armate funerare de zece mii de oameni--o putere formată din soldați și sfinți, bufoni și acrobați, sculptată de către maeștri și înmormântată pentru eternitate în îmbrățișarea întunecată a Pământului. Meșterii, însă, nu au știut că în stratul de jad curgea chiar sufletul Pământului, o forță elementală, una cu planeta. Când puterea din jadul cioplit s-a găsit despărțită de sângele vital al lumii, aceasta și-a adunat forța adunată timp de mii de ani și s-a dus către lumină. Acum, mărețul Kaolin Earth Spirit umblă pe drumurile din Upland, luptând pentru spiritul Pământului; și la nevoie cheamă soldați din armata sa îngropată, care e încă închisă în îmbrățișarea tandră a solului."
	"npc_dota_hero_abyssal_underlord_bio"		"Niciun mit și niciun cântec nu vorbesc de sosirea lui.<br><br>Adânc sub suprafața lumii șed minuni și orori nebănuite. Adânc și mai adânc, mai adânc de câmpurile de magmă și de rădăcinile vulcanilor adormiți, se află orașul de obsidian al Aziyog cu structurile sale cioplite în piatră și incomparabile care se întind într-o cavernă fără de capăt. Printre ziduri ca faguri de miere și umpluți cu oasele nenumărate ale sclavilor, se află hoarda abisală și Underlordul lor brutal, Vrogros.<br><br>Înarmat de către forjarii monstruoși ai neamului său și primind un antrenament crâncen în arta Dark Riftului, Vrogros poate chema flăcări și ură paralizantă în granița dintre lumi. El caută mereu să-și extindă tărâmul prin distrugerea sau subjugarea a tot ce întâlnește. Tărâmurile oferite de către lumea subterană sunt puține, însă, iar privirea sa se îndreaptă către suprafață. La ordinul său, primele valuri de invadatori demonici au mărșăluit deja prin portal, doar câteva legiuni care să testeze puterea națiunilor de la suprafață. Acum, în timp ce armata sa completă se pregătește pentru un șir de cuceriri fără de sfârșit, Vrogros calcă spre o lume iluminată de soare pentru a-și anunța domnia. Cei ce se vor înfrunta cu Underlord își vor pleca capetele și vor plăti dijme sau vor fi striviți pe loc."
	"npc_dota_hero_phoenix_bio"		"Singur, peste un întuneric de neatins, lucea primul soare al lui Keeper, un punct unic de lumină conștientă destinat să-și împrăștie căldura în vidul gol. Eoni nenumărați au trecut, iar această sursă de lumină orbitoare și-a pregătit toată stălucirea pentru coalescență, înainte de a exploda într-o undă cosmică cataclismică de supernovă. Din acest infern au ieșit mai multe surse de lumini, o stea progenitoare identică cu părintele, care a călătorit prin oceanul neiluminat și s-a oprit în a deveni un grup de stele. Cu timpul, și ei s-ar propaga prin flacără de supernovă. Și așa s-ar repeta acest ciclu orbitor al nașterii și al renașterii până când toate văzduhurile ridicate de munca lui Titan ar sclipi și străluci. După acest eveniment fără de vârstă, steaua pe care muritorii o cunosc drept Phoenix a apărut, și ca străbunii săi, a fost aruncat într-un cosmos nesfârșit pentru a găsi un loc printre neamurile sale stelare. Dar curiozitatea cu care strămoșii bătrâni în curs de stingere se mulțumeau în întuneric nelineștea puiul, așa că de-a lungul unor cicluri lungi s-a educat și a studiat. A aflat că printre lumile întregi cât și stricate se va ivi un nex de o varietate de remarcat ce e blocat într-un conflict de durată cu consecințe cosmice, un tărâm care s-ar putea să necesite mai multă influență decât razele distante ale unui soare pe moarte. Astfel, acest fiu al sorilor a preluat o formă terestră, călătorind cu nerăbdare pentru a-și împrăștia căldura asupra celor care au nevoia cea mai mare, și poate să acapareze destinul său solar"
	"npc_dota_hero_terrorblade_bio"		"Terrorblade este demonul jefuitor, o pacoste nelegiuită de care se tem și alți demoni. Un iconoclast cosmic, el a furat de la Demon Lords, a ignorat înscrieri codificate care ar fi trebuit să-i modifice comportamentul, și a încălcat toate legile din toate cele șapte Infernal Region. Pentru faptele sale și-a primit lecția: chiar și Iadul are un iad. Un proces scurt și brutal a avut loc, cu mulți morți de ambele părți, el a fost încarcerat în cele din urmă în Foulfell, o dimensiune ascunsă unde demonii își încarcerau neamurile proprii.
Dar Foulfell nu era o închisoare normală. În această închisoare întunecată a realității, demonii primeau o sentință de a se holba într-o reflecție proprie, distorsionată. Dar Terrorblade nu a suferit, în schimb a devenit maestrul propriei reflecții a celui mai rău sine posibil, un demon furibund, hoț, cu o putere de neimaginat. Cu bestia din interior sub control, el a distrus zidurile închisorii fractale și a evadat pentru a elibera teroarea sa asupa întregii creații."
	"npc_dota_hero_oracle_bio"		"Ascendenții Great Seat of Cymurri au importat de veacuri Oracoli exclusiv din Ivory Incubarium, sus pe crestele Zealot's Range, cu o plată în avans în timpul conceperii embrionului iar livrarea fiind făcută odată ce devenea un profet al Gate of the Graven King matur și bine antrenat.
Crescut tot de Pallid Sybils care i-a înmulțit și născut, toți Oracolii comandați erau timorați de forma fizică a lumii pe care cei mai mulți dintre noi o împărtășim; în timp ce sufletele lor umblau departe, de-abia legate de ombilicul ancestral. Din aceste călătorii cosmice profeții se vor întoarce, rosting cuvinte de foc cu limbi de carne. Rostirile lor mistice erau analizate Consilierii Cymurri, care descopereau în ele viziuni ale viitorului, sfaturi diplomatice, toată muniția supranaturală de care neamul Graven Kingsh avea nevoie pentru a asigura victoria fiecărei camăanii, fie în justiție sau pe câmpul de luptă. Așa a mers timp de generații, paginile din Graventome umplându-se cu nume ale regilor triumfători și noile tărâmuri obținute de aceștia. Așa a mers, până când, un anumit Oracol denumit Nerif a sosit pentru a-l sluji pe ultimul dintre regii purtători de coif de piatră. 
De la început, profețiile lui Nerif erau neobișnuite. Păreau nu numai să arate viitorul ci să-l modeleze. Ghicitorul comunica sfaturi pe care nimeni nu le cerea, și brusc  Cymurri s-au găsit înotând în conflicte cu noi inamici. Consilierii simțind o amenințare a puterii lor, au dat repede vina acestor evenimente pe cel mai recent Oracol. Au cerut eliminarea lui, petiționând către Sybils să-și recupereze profetul 'defect' și să-l înlocuiască cu un înlocuitor vrednic. Dar Nerif descrie un vis îngrozitor al distrugerii  Incubarium, iar în decurs de ore au sosit vești ale distrugerii școlii antice într-o avalanță catastrofală. Temându-se de aceeași soartă ca Pallid Sybils, Consilierii s-au retras în camera de consiliu, brusc îngrijorați de atenția Oracolului. 
Regele King era totuși o creatură foarte practică. S-a îndoit de angajamentul prea prudenților Consilieri. Un Oracol de o asemenea raritate, a motivat el, ar trebui folosit ca o armă pentru a-și mări teritoriul. Astfel l-a degradat pe consilierul timid și l-a pus pe Nerif în locul lui. Cu doar o înțelegere de bază a talentului lui Nerif, a spus cu îndrăzneală rezultatele dorite și l-a convins pe Nerif să-i îndeplinească dorințele prin profeții. 
La început totul era bine. Ultimul Rege Graven s-a lăudat că adoptând animalul de companie al Soartei, a transformat însăși Soarta într-o jucărie. Trebui să o ia ca o avertizare atunci când, în pragul invaziei acestuia a tărâmului Unsated Satrap, a încercat să forțeze o prezicere unei victorii sigure din partea Oraculului, numai să audă un murmur, \"Se poate termina oricum.\" Nu a putut forța o prezicere mai clară de la Nerif. Totuși, Regele era încrezător în armata sa. Satrapy erau asediați pe propriul tărâm, slab înarmați și izolați de orice aliați. A luat \"Se poate termina oricum\" ca o idee că având puterea tactică erau slabe șansele de eșuare ale planului său.
Desigur, acum știm că ar fi trebuit să ia cuvintele ghicitorului mai cu seamă. Chiar și cu studierea cu atenție a Annotated Annals of If, ce s-a întâmplat pe câmp în fața palatului Unsated Satrap este aproape imposibil de vizualizat. S-ar părea ca în mijlocul carnagiului, bătălia a început să se bifurce. În fiecare moment important, realitatea se distorsiona. Soldații care se împiedicau și cădeau în luptă erau de asemenea în viață și continuau lupta. Mințile lor erau de asemenea împărțite; războinicii erau vii cât și morți, existenți cât și inexistenți. Victoria și înfrângerea erau împărțite, ca fiecare rezultat separat să fie simultan pentru ambele armate. Universul a devenit un coridor de oglinzi, iar oglinzile spărgându-se la infinit.
Efectul imediat asupra ambelor părți a fost nebunia. Neputând înțelege starea de triumf și înfrângere în același timp, mintea Regelui Graven s-a împărțit în fire de nebunie. Naivii Satrap nu au pățit-o mai prejos. Realitățile opuse dar pereche au continuat să se împartă și să se împartă, ca un ecou în istorii infinite, toate populate de o populație care curând nu mai aveau abilitatea de a se hrăni, îmbrăca, apăra sau reproduce în modul tradițional. 
Cu mult înainte ca repercusiunile să-și producă efectul, Consilierii Cymurri l-au prins pe Nerif, legat și lansat din universul lui cu mare viteză într-o barjă dimensională, în speranța depozitării acestuia undeva de unde nu le va putea face rău niciodată. A fost desigur prea târziu pentru ei. Și se poate să fi fost și pentru noi."
	"npc_dota_hero_techies_bio"		"În povestea lungă din Dredger's Bight, nicio afacere nu a fost mai lăudată ca Techies Demolitions. Dar, dacă ne gândim, Dredger's Bight nu mai există. Nici Toterin. Sau chiar Trapper Town. De fapt, dacă cineva ar ține cont de faptele echipei Techies Demolitions, s-ar putea să observe că odată cu apariția a Techies, orașele de obicei dispar.
Ca orice dezastru inevitabil care are în centru pe Techies, distrugerea a Dredger's Bight a început cu o invenție. Având sarcina de a crea o modalitate mai sigură de a detona explozibili din minele de sub oraș, geniile pirotehnice Squee, Spleen, și Spoon și-au creat cea mai extravagantă invenție de până acum: un buton, care, atunci când e apăsat, va produce o scânteie într-un dispozitiv îndepărtat.
Prea nerăbdători să-și testeze invenția, cei trei au umplut butoaie întregi cu explozibili flamesalt, tot atelierul lor micuț fiind umplut cu noile bombe controlate la distanță. Din această grămadă au luat doar o singură bombă, și au îngropat-o adânc în pământ, undeva departe. Când s-au adăpostit într-un șanț, Spleen a apăsat butonul detonatorului. Dar, după o clipă, nimic nu s-a întâmplat. Derutat, el s-a ridicat, apăsând butonul din nou și din nou până când, în cele din urmă, o explozie a creat un crater în pământ. Încântați, Squee și Spleen s-au întors către casa lor chiar atunci când un val masiv de sunet și forță a apărut, doborându-i.
Uimiți, urechile lor țiuind de la explozia neașteptată, s-au adunat în grămada de fum numai pentru a vedea o ruină fumegândă acolo unde era cândva atelierul lor. Bucăți de lemn și piatră continuă să cadă în tip ce craterul se mărește încet, adâncindu-se, formând un hău crescând. Întregul Dredger's Bight s-a cutremurat, și a început să alunece în minele de dedesubt, în timp ce sătenii panicați au fugit.
Stând pe marginea hăului, ei au chicotit și s-au amuzat, la fel de fericiți erau pe cât de necunoscători erau de necazul foștilor vecini. Ei și-au pus doar o singură întrebare: cum ar putea să creeze o explozie și mai mare?"
	"npc_dota_hero_winter_wyvern_bio"		"Precum mulți poeți mari, Auroth își dorește doar să aibă timp să scrie, dar viața lui Winter Wyvern e plină de întreruperi. Epopeile Eldwurms au o istorie lungă și colorată, dar unii se tem că înțelepții dragoni rămași nu mai sunt pe atât de prolifici ca pe vremuri, cu doar câteva rânduri adăugate Epopeei Eldwurm de la ultima epocă a măreției. Auroth se plânge: ”Uităm că viața înseamnă mai mult decât trimful și dominarea inamicului. Trebuie să ne trăim viața în căutarea expresiei creative.” Ea se îmbarcă în expediții de cercetare, colecționând cărți pentru inspirație. Dar toată această cercetare poate distrage atenția, iar ea petrece mai puțin timp scriind decât ar trebui. Deși știe că ar trebui să stea în bârlogul său, adăugând rânduri Epopeilor, ea se regăsește prinsă în lupte epice împotriva inamicilor puternici. Ea pradă castele, năvălește în biblioteci antice ... și dacă din întâmplare se acopere și de glorie între timp, își spune că este doar un efect secundar al cercetărilor sale. De fapt, pe când iscusința și puterea sa pe câmpul de luptă sunt legendare, munca sa de cărturar de până acum nu e tocmai demnă de laude literare. Dar ea nu e mulțumită să fie doar protagonistă în folclorul eroic. Ea vrea să îl și creeze."
	"npc_dota_hero_arc_warden_bio"		"Înainte de începutul a tot, a existat o prezență: o minte primordială, infinită, grozavă și cu un scop enigmatic. În timp ce universul era creat, această minte s-a fragmentat și împrăștiat. Două dintre cele mai mari fragmente--care au ajuns să fie numite Radiant și Dire--s-au găsit într-un conflict vicios și au început să transforme întreaga creație pentru a le servi în conflict.<br><br>
În timp ce războiul și cataclismul amenințau cosmosul în curs de creare, voința celui de-al treilea fragment s-a făcut cunoscută. Numindu-se singur Zet, acest intelect a căutat să rezolve dizarmonia și să readucă unitatea perfectă. Dezgustat de conflictul celor doi, Zet a pus laolaltă întreaga sa putere. Printr-un trăsnet brusc, acesta și-a copleșit frații și i-a fuzionat într-o sferă stelară înainte de a-i arunca în întuneric pentru a orbita o lume oarecare. Armonia a fost restabilită, deși numai o mică parte din forța lui Zet a mai rămas. Ațintindu-și privirea către închisoare, Zet a ales să-și folosească puterea slăbită servind ca un paznic de veghe până la sfârșitul timpului. Pentru eoni fără numără, acesta a păzit.<br><br>
Viața a început să înflorească în lumea de dedesubt, indiferentă la pericolele închise în luna de o strălucire blândă sau la eforturile depuse de Zet pentru a le reține. În timp ce lupta eternă a celor captivi a continuat în interior, suprafața închisorii s-a cutremurat, iar în timp a început să se crape. În cele din urmă, forța limitată a lui Zet s-a dovedit de neajuns pentru a preveni inevitabilul și, în cele din urmă, luna s-a spart. Locuitorii închisorii au evadat pentru a-și reîncepe conflictul.<br><br>
Aruncat în cele mai îndepărtate locuri de explozia închisorii, Zet a fost transformat de energiile disonante ale foștilor săi captivi. Nemaifiind de o singură formă și minte, prezența acestuia a fost împărțită în mai multe--unele mai mici, altele mai mari--fiecare conectată de o conștiință efemeră. Luptând pentru a-și suprima propria dezbinare, Zet s-a grăbit înspre conflictul fraților săi, controlând voințele sale dezbinate către o singură concluzie: aspectul minții primordiale trebuie reunită, ori totul va trebui distrus pentru ca acest conflict să nu se răspândească și mai departe..."
	"npc_dota_hero_monkey_king_bio"		"Timp de 500 de ani, muntele a presat asupra lui. Doar ţeasta sa nu era acoperită de greutatea aceea incomensurabilă care-i strivea corpul, un morman de roci pe care zeii bătrâni le-au invocat pentru a-i stăvili apucăturile copilăreşti. În jurul feţei sale au crescut straturi de muşchi de copac, în urechi şi-au făcut loc snopuri de iarbă proaspăt ieşită la lumină, iar ochii îi erau înconjuraţi de numeroase flori sălbatice, răsădite din pământul care-i înconjura obrajii. Cei mai mulţi credeau că el a murit, că a murit în chinuri groaznice cauzate de zei, care au fost înfuriaţi de gestul lui de a se răzvrăti, fără folos, împotriva Raiului. Dar legenda lui a supravieţuit şi se spune că Monkey King nu poate muri.<br><br>
A aşteptat până când zeii i-au oferit o şansă. Şansa iertării păcatelor. Şi când zeii i-au prezentat această şansă, Sun Wukong a acceptat-o: trebuia să însoţească un acolit într-un pelerinaj secret, să-l protejeze de demoni şi de alte pericole care le vor fi ieşit în cale, şi să-l ghideze înapoi acasă după ce vor fi găsit o relicvă mult-râvnită. I-au spus să facă asta şi să se supună umil comenzilor omului pentru a se mântui.<br><br>
Sun Wukong şi-a îndeplinit promisiunea făcută zeilor. Şi-a îndeplinit-o cu onoare şi astfel şi-a ispăşit păcatele. Trecut prin toate greutăţile, acolitul s-a întors acasă, în templul său, cu relicva în mâini; iar Wukong—aflat pentru prima dată pe aceeaşi lungime de undă cu zeii împotriva cărora s-a răfuit—a fost mulţumit pentru o scurtă perioadă de timp că a renunţat la setea sa pentru aventură şi glorie. Dar Monkey King s-a născut pentru a face rău... şi nu a încetat niciodată să le facă probleme zeilor."
	"npc_dota_hero_dark_willow_bio"		"Copiii iubesc să spună povești despre aventurile fantastice ale zânelor... asta deoarece copiii nu știu că zânele sunt niște nenorocite demne de ură. Iar în lumea zânelor demne de ură, nu există vreun nume rostit cu mai mult dispreț decât Mireska Sunbreeze.<br><br>Născută dintr-un rege negustor al zânelor, Mireska a crescut în Revtel, o nație oribilă unde manipulările și omorurile erau la ordinea zilei. Dar chiar dacă ea era destul de pricepută la navigarea regulilor pentru etichetă, regulilor nescrise și ale ritualulilor sociale care i-au acaparat fiecare bucățică din viața sa, și-a dat seama că totul e cam plictisitor. <br><br>Astfel, ca orice copil rebel, Miresca a făcut ceea ce e normal: a ars moșia familiei și a plecat cu wispul ei de companie, Jex, pentru a trăi o viață de escroacă călătoare."
	"npc_dota_hero_pangolier_bio"		"Bărbații și femeile care compun Nivan Gallants trăiesc o viață a luptelor cu săbii, a legănării de candelabre și a romanțelor scandaloase. În timp ce respectă credința lor conform căreia „O viață de aventură este singura viață care merită trăită”, realizările lui Donté Panlin reușesc în continuare să atragă atenția chiar și a celor mai hedoniști spadasini.<br><br>Nu există niciun monstru pe care nu-l va răpune. Nicio creatură pe care nu o va cuceri. Niciun tiran căruia să nu-i facă față. Și niciun nobil care să fie imun la gura sa aurită."
}
